<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Numeri 34</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Numeri 34</h1>
<div class="verse">
  <span class="verse-num">1</span><span class="verse-text">Locutusque est Dominus ad Moysen, dicens :</span>
</div>
<hr>
<div class="verse">
  <span class="verse-num">2</span><span class="verse-text">Præcipe filiis Israël, et dices ad eos : Cum ingressi fueritis terram Chanaan, et in possessionem vobis sorte ceciderit, his finibus terminabitur.</span>
</div>
<hr>
<div class="verse">
  <span class="verse-num">3</span><span class="verse-text">Pars meridiana incipiet a solitudine Sin, quæ est juxta Edom : et habebit terminos contra orientem mare salsissimum.</span>
</div>
<hr>
<div class="verse">
  <span class="verse-num">4</span><span class="verse-text">Qui circuibunt australem plagam per ascensum Scorpionis, ita ut transeant in Senna, et perveniant a meridie usque ad Cadesbarne, unde egredientur confinia ad villam nomine Adar, et tendent usque ad Asemona.</span>
</div>
<hr>
<div class="verse">
  <span class="verse-num">5</span><span class="verse-text">Ibitque per gyrum terminus ab Asemona usque ad torrentem Ægypti, et maris magni littore finietur.</span>
</div>
<hr>
<div class="verse">
  <span class="verse-num">6</span><span class="verse-text">Plaga autem occidentalis a mari magno incipiet, et ipso fine claudetur.</span>
</div>
<hr>
<div class="verse">
  <span class="verse-num">7</span><span class="verse-text">Porro ad septentrionalem plagam a mari magno termini incipient, pervenientes usque ad montem altissimum,</span>
</div>
<hr>
<div class="verse">
  <span class="verse-num">8</span><span class="verse-text">a quo venient in Emath usque ad terminos Sedada :</span>
</div>
<hr>
<div class="verse">
  <span class="verse-num">9</span><span class="verse-text">ibuntque confinia usque ad Zephrona, et villam Enan. Hi erunt termini in parte aquilonis.</span>
</div>
<hr>
<div class="verse">
  <span class="verse-num">10</span><span class="verse-text">Inde metabuntur fines contra orientalem plagam de villa Enan usque Sephama,</span>
</div>
<hr>
<div class="verse">
  <span class="verse-num">11</span><span class="verse-text">et de Sephama descendent termini in Rebla contra fontem Daphnim : inde pervenient contra orientem ad mare Cenereth,</span>
</div>
<hr>
<div class="verse">
  <span class="verse-num">12</span><span class="verse-text">et tendent usque ad Jordanem, et ad ultimum salsissimo claudentur mari. Hanc habebitis terram per fines suos in circuitu.</span>
</div>
<hr>
<div class="verse">
  <span class="verse-num">13</span><span class="verse-text">Præcepitque Moyses filiis Israël, dicens : Hæc erit terra, quam possidebitis sorte, et quam jussit Dominus dari novem tribubus, et dimidiæ tribui.</span>
</div>
<hr>
<div class="verse">
  <span class="verse-num">14</span><span class="verse-text">Tribus enim filiorum Ruben per familias suas, et tribus filiorum Gad juxta cognationum numerum, media quoque tribus Manasse,</span>
</div>
<hr>
<div class="verse">
  <span class="verse-num">15</span><span class="verse-text">id est, duæ semis tribus, acceperunt partem suam trans Jordanem contra Jericho ad orientalem plagam.</span>
</div>
<hr>
<div class="verse">
  <span class="verse-num">16</span><span class="verse-text">Et ait Dominus ad Moysen :</span>
</div>
<hr>
<div class="verse">
  <span class="verse-num">17</span><span class="verse-text">Hæc sunt nomina virorum qui terram vobis divident, Eleazar sacerdos, et Josue filius Nun,</span>
</div>
<hr>
<div class="verse">
  <span class="verse-num">18</span><span class="verse-text">et singuli principes de tribubus singulis,</span>
</div>
<hr>
<div class="verse">
  <span class="verse-num">19</span><span class="verse-text">quorum ista sunt vocabula. De tribu Juda, Caleb filius Jephone.</span>
</div>
<hr>
<div class="verse">
  <span class="verse-num">20</span><span class="verse-text">De tribu Simeon, Samuel filius Ammiud.</span>
</div>
<hr>
<div class="verse">
  <span class="verse-num">21</span><span class="verse-text">De tribu Benjamin, Elidad filius Chaselon.</span>
</div>
<hr>
<div class="verse">
  <span class="verse-num">22</span><span class="verse-text">De tribu filiorum Dan, Bocci filius Jogli.</span>
</div>
<hr>
<div class="verse">
  <span class="verse-num">23</span><span class="verse-text">Filiorum Joseph de tribu Manasse, Hanniel filius Ephod.</span>
</div>
<hr>
<div class="verse">
  <span class="verse-num">24</span><span class="verse-text">De tribu Ephraim, Camuel filius Sephthan.</span>
</div>
<hr>
<div class="verse">
  <span class="verse-num">25</span><span class="verse-text">De tribu Zabulon, Elisaphan filius Pharnach.</span>
</div>
<hr>
<div class="verse">
  <span class="verse-num">26</span><span class="verse-text">De tribu Issachar, dux Phaltiel filius Ozan.</span>
</div>
<hr>
<div class="verse">
  <span class="verse-num">27</span><span class="verse-text">De tribu Aser, Ahiud filius Salomi.</span>
</div>
<hr>
<div class="verse">
  <span class="verse-num">28</span><span class="verse-text">De tribu Nephthali, Phedaël filius Ammiud.</span>
</div>
<hr>
<div class="verse">
  <span class="verse-num">29</span><span class="verse-text">Hi sunt, quibus præcepit Dominus ut dividerent filiis Israël terram Chanaan.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "numbers", chapter: 34 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
