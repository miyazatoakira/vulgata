<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Numeri 3</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Numeri 3</h1>
<div class="verse">
  <span class="verse-num">1</span><span class="verse-text">Hæ sunt generationes Aaron et Moysi in die qua locutus est Dominus ad Moysen in monte Sinai.</span>
</div>
<hr>
<div class="verse">
  <span class="verse-num">2</span><span class="verse-text">Et hæc nomina filiorum Aaron : primogenitus ejus Nadab, deinde Abiu, et Eleazar, et Ithamar.</span>
</div>
<hr>
<div class="verse">
  <span class="verse-num">3</span><span class="verse-text">Hæc nomina filiorum Aaron sacerdotum qui uncti sunt, et quorum repletæ et consecratæ manus ut sacerdotio fungerentur.</span>
</div>
<hr>
<div class="verse">
  <span class="verse-num">4</span><span class="verse-text">Mortui sunt enim Nadab et Abiu cum offerrent ignem alienum in conspectu Domini in deserto Sinai, absque liberis : functique sunt sacerdotio Eleazar et Ithamar coram Aaron patre suo.</span>
</div>
<hr>
<div class="verse">
  <span class="verse-num">5</span><span class="verse-text">Locutusque est Dominus ad Moysen, dicens :</span>
</div>
<hr>
<div class="verse">
  <span class="verse-num">6</span><span class="verse-text">Applica tribum Levi, et fac stare in conspectu Aaron sacerdotis ut ministrent ei, et excubent,</span>
</div>
<hr>
<div class="verse">
  <span class="verse-num">7</span><span class="verse-text">et observent quidquid ad cultum pertinet multitudinis coram tabernaculo testimonii,</span>
</div>
<hr>
<div class="verse">
  <span class="verse-num">8</span><span class="verse-text">et custodiant vasa tabernaculi, servientes in ministerio ejus.</span>
</div>
<hr>
<div class="verse">
  <span class="verse-num">9</span><span class="verse-text">Dabisque dono Levitas</span>
</div>
<hr>
<div class="verse">
  <span class="verse-num">10</span><span class="verse-text">Aaron et filiis ejus, quibus traditi sunt a filiis Israël. Aaron autem et filios ejus constitues super cultum sacerdotii. Externus, qui ad ministrandum accesserit, morietur.</span>
</div>
<hr>
<div class="verse">
  <span class="verse-num">11</span><span class="verse-text">Locutusque est Dominus ad Moysen, dicens :</span>
</div>
<hr>
<div class="verse">
  <span class="verse-num">12</span><span class="verse-text">Ego tuli Levitas a filiis Israël pro omni primogenito, qui aperit vulvam in filiis Israël, eruntque Levitæ mei.</span>
</div>
<hr>
<div class="verse">
  <span class="verse-num">13</span><span class="verse-text">Meum est enim omne primogenitum : ex quo percussi primogenitos in terra Ægypti, sanctificavi mihi quidquid primum nascitur in Israël : ab homine usque ad pecus, mei sunt. Ego Dominus.</span>
</div>
<hr>
<div class="verse">
  <span class="verse-num">14</span><span class="verse-text">Locutusque est Dominus ad Moysen in deserto Sinai, dicens :</span>
</div>
<hr>
<div class="verse">
  <span class="verse-num">15</span><span class="verse-text">Numera filios Levi per domos patrum suorum et familias, omnem masculum ab uno mense et supra.</span>
</div>
<hr>
<div class="verse">
  <span class="verse-num">16</span><span class="verse-text">Numeravit Moyses, ut præceperat Dominus,</span>
</div>
<hr>
<div class="verse">
  <span class="verse-num">17</span><span class="verse-text">et inventi sunt filii Levi per nomina sua, Gerson et Caath et Merari.</span>
</div>
<hr>
<div class="verse">
  <span class="verse-num">18</span><span class="verse-text">Filii Gerson : Lebni et Semei.</span>
</div>
<hr>
<div class="verse">
  <span class="verse-num">19</span><span class="verse-text">Filii Caath : Amram et Jesaar, Hebron et Oziel.</span>
</div>
<hr>
<div class="verse">
  <span class="verse-num">20</span><span class="verse-text">Filii Merari : Moholi et Musi.</span>
</div>
<hr>
<div class="verse">
  <span class="verse-num">21</span><span class="verse-text">De Gerson fuere familiæ duæ, Lebnitica, et Semeitica :</span>
</div>
<hr>
<div class="verse">
  <span class="verse-num">22</span><span class="verse-text">quarum numeratus est populus sexus masculini ab uno mense et supra, septem millia quingenti.</span>
</div>
<hr>
<div class="verse">
  <span class="verse-num">23</span><span class="verse-text">Hi post tabernaculum metabuntur ad occidentem,</span>
</div>
<hr>
<div class="verse">
  <span class="verse-num">24</span><span class="verse-text">sub principe Eliasaph filio Laël.</span>
</div>
<hr>
<div class="verse">
  <span class="verse-num">25</span><span class="verse-text">Et habebunt excubias in tabernaculo fœderis,</span>
</div>
<hr>
<div class="verse">
  <span class="verse-num">26</span><span class="verse-text">ipsum tabernaculum et operimentum ejus, tentorium quod trahitur ante fores tecti fœderis, et cortinas atrii : tentorium quoque quod appenditur in introitu atrii tabernaculi, et quidquid ad ritum altaris pertinet, funes tabernaculi et omnia utensilia ejus.</span>
</div>
<hr>
<div class="verse">
  <span class="verse-num">27</span><span class="verse-text">Cognatio Caath habebit populos Amramitas et Jesaaritas et Hebronitas et Ozielitas. Hæ sunt familiæ Caathitarum recensitæ per nomina sua.</span>
</div>
<hr>
<div class="verse">
  <span class="verse-num">28</span><span class="verse-text">Omnes generis masculini ab uno mense et supra, octo millia sexcenti habebunt excubias sanctuarii,</span>
</div>
<hr>
<div class="verse">
  <span class="verse-num">29</span><span class="verse-text">et castrametabuntur ad meridianam plagam.</span>
</div>
<hr>
<div class="verse">
  <span class="verse-num">30</span><span class="verse-text">Princepsque eorum erit Elisaphan filius Oziel :</span>
</div>
<hr>
<div class="verse">
  <span class="verse-num">31</span><span class="verse-text">et custodient arcam, mensamque et candelabrum, altaria et vasa sanctuarii, in quibus ministratur, et velum, cunctamque hujuscemodi supellectilem.</span>
</div>
<hr>
<div class="verse">
  <span class="verse-num">32</span><span class="verse-text">Princeps autem principum Levitarum Eleazar filius Aaron sacerdotis, erit super excubitores custodiæ sanctuarii.</span>
</div>
<hr>
<div class="verse">
  <span class="verse-num">33</span><span class="verse-text">At vero de Merari erunt populi Moholitæ et Musitæ recensiti per nomina sua :</span>
</div>
<hr>
<div class="verse">
  <span class="verse-num">34</span><span class="verse-text">omnes generis masculini ab uno mense et supra, sex millia ducenti.</span>
</div>
<hr>
<div class="verse">
  <span class="verse-num">35</span><span class="verse-text">Princeps eorum Suriel filius Abihaiel : in plaga septentrionali castrametabuntur.</span>
</div>
<hr>
<div class="verse">
  <span class="verse-num">36</span><span class="verse-text">Erunt sub custodia eorum tabulæ tabernaculi et vectes, et columnæ ac bases earum, et omnia quæ ad cultum hujuscemodi pertinent :</span>
</div>
<hr>
<div class="verse">
  <span class="verse-num">37</span><span class="verse-text">columnæque atrii per circuitum cum basibus suis, et paxilli cum funibus.</span>
</div>
<hr>
<div class="verse">
  <span class="verse-num">38</span><span class="verse-text">Castrametabuntur ante tabernaculum fœderis, id est, ad orientalem plagam, Moyses et Aaron cum filiis suis, habentes custodiam sanctuarii in medio filiorum Israël. Quisquis alienus accesserit, morietur.</span>
</div>
<hr>
<div class="verse">
  <span class="verse-num">39</span><span class="verse-text">Omnes Levitæ, quos numeraverunt Moyses et Aaron juxta præceptum Domini per familias suas in genere masculino a mense uno et supra, fuerunt viginti duo millia.</span>
</div>
<hr>
<div class="verse">
  <span class="verse-num">40</span><span class="verse-text">Et ait Dominus ad Moysen : Numera primogenitos sexus masculini de filiis Israël ab uno mense et supra, et habebis summam eorum.</span>
</div>
<hr>
<div class="verse">
  <span class="verse-num">41</span><span class="verse-text">Tollesque Levitas mihi pro omni primogenito filiorum Israël : ego sum Dominus : et pecora eorum pro universis primogenitis pecorum filiorum Israël.</span>
</div>
<hr>
<div class="verse">
  <span class="verse-num">42</span><span class="verse-text">Recensuit Moyses, sicut præceperat Dominus, primogenitos filiorum Israël :</span>
</div>
<hr>
<div class="verse">
  <span class="verse-num">43</span><span class="verse-text">et fuerunt masculi per nomina sua, a mense uno et supra, viginti duo millia ducenti septuaginta tres.</span>
</div>
<hr>
<div class="verse">
  <span class="verse-num">44</span><span class="verse-text">Locutusque est Dominus ad Moysen, dicens :</span>
</div>
<hr>
<div class="verse">
  <span class="verse-num">45</span><span class="verse-text">Tolle Levitas pro primogenitis filiorum Israël, et pecora Levitarum pro pecoribus eorum, eruntque Levitæ mei. Ego sum Dominus.</span>
</div>
<hr>
<div class="verse">
  <span class="verse-num">46</span><span class="verse-text">In pretio autem ducentorum septuaginta trium, qui excedunt numerum Levitarum de primogenitis filiorum Israël,</span>
</div>
<hr>
<div class="verse">
  <span class="verse-num">47</span><span class="verse-text">accipies quinque siclos per singula capita ad mensuram sanctuarii (siclus habet viginti obolos) :</span>
</div>
<hr>
<div class="verse">
  <span class="verse-num">48</span><span class="verse-text">dabisque pecuniam Aaron et filiis ejus pretium eorum qui supra sunt.</span>
</div>
<hr>
<div class="verse">
  <span class="verse-num">49</span><span class="verse-text">Tulit igitur Moyses pecuniam eorum, qui fuerant amplius, et quos redemerant a Levitis,</span>
</div>
<hr>
<div class="verse">
  <span class="verse-num">50</span><span class="verse-text">pro primogenitis filiorum Israël, mille trecentorum sexaginta quinque siclorum juxta pondus sanctuarii :</span>
</div>
<hr>
<div class="verse">
  <span class="verse-num">51</span><span class="verse-text">et dedit eam Aaron et filiis ejus juxta verbum quod præceperat sibi Dominus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "numbers", chapter: 3 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
