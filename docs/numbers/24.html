<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Numeri 24</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Numeri 24</h1>
<div class="verse">
  <span class="verse-num">1</span><span class="verse-text">Cumque vidisset Balaam quod placeret Domino ut benediceret Israëli, nequaquam abiit ut ante perrexerat, ut augurium quæreret : sed dirigens contra desertum vultum suum,</span>
</div>
<hr>
<div class="verse">
  <span class="verse-num">2</span><span class="verse-text">et elevans oculos, vidit Israël in tentoriis commorantem per tribus suas : et irruente in se spiritu Dei,</span>
</div>
<hr>
<div class="verse">
  <span class="verse-num">3</span><span class="verse-text">assumpta parabola, ait :   Dixit Balaam filius Beor :  dixit homo, cujus obturatus est oculus :</span>
</div>
<hr>
<div class="verse">
  <span class="verse-num">4</span><span class="verse-text">dixit auditor sermonum Dei,  qui visionem Omnipotentis intuitus est,  qui cadit, et sic aperiuntur oculi ejus :</span>
</div>
<hr>
<div class="verse">
  <span class="verse-num">5</span><span class="verse-text">Quam pulchra tabernacula tua, Jacob,  et tentoria tua, Israël !</span>
</div>
<hr>
<div class="verse">
  <span class="verse-num">6</span><span class="verse-text">ut valles nemorosæ,  ut horti juxta fluvios irrigui,  ut tabernacula quæ fixit Dominus,  quasi cedri prope aquas.</span>
</div>
<hr>
<div class="verse">
  <span class="verse-num">7</span><span class="verse-text">Fluet aqua de situla ejus,  et semen illius erit in aquas multas.  Tolletur propter Agag, rex ejus,  et auferetur regnum illius.</span>
</div>
<hr>
<div class="verse">
  <span class="verse-num">8</span><span class="verse-text">Deus eduxit illum de Ægypto,  cujus fortitudo similis est rhinocerotis.  Devorabunt gentes hostes illius,  ossaque eorum confringent, et perforabunt sagittis.</span>
</div>
<hr>
<div class="verse">
  <span class="verse-num">9</span><span class="verse-text">Accubans dormivit ut leo,  et quasi leæna, quam suscitare nullus audebit.  Qui benedixerit tibi, erit et ipse benedictus :  qui maledixerit, in maledictione reputabitur.</span>
</div>
<hr>
<div class="verse">
  <span class="verse-num">10</span><span class="verse-text">Iratusque Balac contra Balaam, complosis manibus ait : Ad maledicendum inimicis meis vocavi te, quibus e contrario tertio benedixisti :</span>
</div>
<hr>
<div class="verse">
  <span class="verse-num">11</span><span class="verse-text">revertere ad locum tuum. Decreveram quidem magnifice honorare te, sed Dominus privavit te honore disposito.</span>
</div>
<hr>
<div class="verse">
  <span class="verse-num">12</span><span class="verse-text">Respondit Balaam ad Balac : Nonne nuntiis tuis, quos misisti ad me, dixi :</span>
</div>
<hr>
<div class="verse">
  <span class="verse-num">13</span><span class="verse-text">Si dederit mihi Balac plenam domum suam argenti et auri, non potero præterire sermonem Domini Dei mei, ut vel boni quid vel mali proferam ex corde meo : sed quidquid Dominus dixerit, hoc loquar ?</span>
</div>
<hr>
<div class="verse">
  <span class="verse-num">14</span><span class="verse-text">verumtamen pergens ad populum meum, dabo consilium, quid populus tuus populo huic faciat extremo tempore.</span>
</div>
<hr>
<div class="verse">
  <span class="verse-num">15</span><span class="verse-text">Sumpta igitur parabola, rursum ait :   Dixit Balaam filius Beor :  dixit homo, cujus obturatus est oculus :</span>
</div>
<hr>
<div class="verse">
  <span class="verse-num">16</span><span class="verse-text">dixit auditor sermonum Dei,  qui novit doctrinam Altissimi,  et visiones Omnipotentis videt,  qui cadens apertos habet oculos :</span>
</div>
<hr>
<div class="verse">
  <span class="verse-num">17</span><span class="verse-text">Videbo eum, sed non modo :  intuebor illum, sed non prope.  Orietur stella ex Jacob,  et consurget virga de Israël :  et percutiet duces Moab,  vastabitque omnes filios Seth.</span>
</div>
<hr>
<div class="verse">
  <span class="verse-num">18</span><span class="verse-text">Et erit Idumæa possessio ejus :  hæreditas Seir cedet inimicis suis :  Israël vero fortiter aget.</span>
</div>
<hr>
<div class="verse">
  <span class="verse-num">19</span><span class="verse-text">De Jacob erit qui dominetur,  et perdat reliquias civitatis.</span>
</div>
<hr>
<div class="verse">
  <span class="verse-num">20</span><span class="verse-text">Cumque vidisset Amalec, assumens parabolam, ait :  Principium gentium Amalec,  cujus extrema perdentur.</span>
</div>
<hr>
<div class="verse">
  <span class="verse-num">21</span><span class="verse-text">Vidit quoque Cinæum : et assumpta parabola, ait :  Robustum quidem est habitaculum tuum :  sed si in petra posueris nidum tuum,</span>
</div>
<hr>
<div class="verse">
  <span class="verse-num">22</span><span class="verse-text">et fueris electus de stirpe Cin,  quamdiu poteris permanere ? Assur enim capiet te.</span>
</div>
<hr>
<div class="verse">
  <span class="verse-num">23</span><span class="verse-text">Assumptaque parabola iterum locutus est :  Heu ! quis victurus est,  quando ista faciet Deus ?</span>
</div>
<hr>
<div class="verse">
  <span class="verse-num">24</span><span class="verse-text">Venient in trieribus de Italia :  superabunt Assyrios, vastabuntque Hebræos, et ad extremum etiam ipsi peribunt.</span>
</div>
<hr>
<div class="verse">
  <span class="verse-num">25</span><span class="verse-text">Surrexitque Balaam, et reversus est in locum suum : Balac quoque via, qua venerat, rediit.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "numbers", chapter: 24 }
      };
    </script>
    <script src="../assets/app.js"></script>
  </body>
</html>
