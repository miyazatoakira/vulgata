<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 11</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 11</h1>
<div class="verse">
  <span class="verse-num">1</span><span class="verse-text">Sapientia humiliati exaltabit caput illius,  et in medio magnatorum consedere illum faciet.</span>
</div>
<hr>
<div class="verse">
  <span class="verse-num">2</span><span class="verse-text">Non laudes virum in specie sua,  neque spernas hominem in visu suo.</span>
</div>
<hr>
<div class="verse">
  <span class="verse-num">3</span><span class="verse-text">Brevis in volatilibus est apis,  et initium dulcoris habet fructus illius.</span>
</div>
<hr>
<div class="verse">
  <span class="verse-num">4</span><span class="verse-text">In vestitu ne glorieris umquam,  nec in die honoris tui extollaris :  quoniam mirabilia opera Altissimi solius,  et gloriosa, et absconsa, et invisa opera illius.</span>
</div>
<hr>
<div class="verse">
  <span class="verse-num">5</span><span class="verse-text">Multi tyranni sederunt in throno :  et insuspicabilis portavit diadema.</span>
</div>
<hr>
<div class="verse">
  <span class="verse-num">6</span><span class="verse-text">Multi potentes oppressi sunt valide,  et gloriosi traditi sunt in manus alterorum.</span>
</div>
<hr>
<div class="verse">
  <span class="verse-num">7</span><span class="verse-text">Priusquam interroges, ne vituperes quemquam :  et cum interrogaveris, corripe juste.</span>
</div>
<hr>
<div class="verse">
  <span class="verse-num">8</span><span class="verse-text">Priusquam audias, ne respondeas verbum :  et in medio sermonum ne adjicias loqui.</span>
</div>
<hr>
<div class="verse">
  <span class="verse-num">9</span><span class="verse-text">De ea re quæ te non molestat, ne certeris :  et in judicio peccantium ne consistas.</span>
</div>
<hr>
<div class="verse">
  <span class="verse-num">10</span><span class="verse-text">Fili, ne in multis sint actus tui :  et si dives fueris, non eris immunis a delicto.  Si enim secutus fueris, non apprehendes :  et non effugies, si præcucurreris.</span>
</div>
<hr>
<div class="verse">
  <span class="verse-num">11</span><span class="verse-text">Est homo laborans et festinans, et dolens :  impius, et tanto magis non abundabit.</span>
</div>
<hr>
<div class="verse">
  <span class="verse-num">12</span><span class="verse-text">Est homo marcidus egens recuperatione,  plus deficiens virtute, et abundans paupertate :</span>
</div>
<hr>
<div class="verse">
  <span class="verse-num">13</span><span class="verse-text">et oculus Dei respexit illum in bono,  et erexit eum ab humilitate ipsius, et exaltavit caput ejus :  et mirati sunt in illo multi, et honoraverunt Deum.</span>
</div>
<hr>
<div class="verse">
  <span class="verse-num">14</span><span class="verse-text">Bona et mala, vita et mors,  paupertas et honestas, a Deo sunt :</span>
</div>
<hr>
<div class="verse">
  <span class="verse-num">15</span><span class="verse-text">sapientia, et disciplina, et scientia legis, apud Deum :  dilectio, et viæ bonorum, apud ipsum.</span>
</div>
<hr>
<div class="verse">
  <span class="verse-num">16</span><span class="verse-text">Error et tenebræ peccatoribus concreata sunt :  qui autem exsultant in malis consenescunt in malo.</span>
</div>
<hr>
<div class="verse">
  <span class="verse-num">17</span><span class="verse-text">Datio Dei permanet justis,  et profectus illius successus habebit in æternum.</span>
</div>
<hr>
<div class="verse">
  <span class="verse-num">18</span><span class="verse-text">Est qui locupletatur parce agendo,  et hæc est pars mercedis illius.</span>
</div>
<hr>
<div class="verse">
  <span class="verse-num">19</span><span class="verse-text">In eo quod dicit : Inveni requiem mihi,  et nunc manducabo de bonis meis solus :</span>
</div>
<hr>
<div class="verse">
  <span class="verse-num">20</span><span class="verse-text">et nescit quod tempus præteriet, et mors appropinquet,  et relinquat omnia aliis, et morietur.</span>
</div>
<hr>
<div class="verse">
  <span class="verse-num">21</span><span class="verse-text">Sta in testamento tuo, et in illo colloquere,  et in opere mandatorum tuorum veterasce.</span>
</div>
<hr>
<div class="verse">
  <span class="verse-num">22</span><span class="verse-text">Ne manseris in operibus peccatorum :  confide autem in Deo, et mane in loco tuo.</span>
</div>
<hr>
<div class="verse">
  <span class="verse-num">23</span><span class="verse-text">Facile est enim in oculis Dei  subito honestare pauperem.</span>
</div>
<hr>
<div class="verse">
  <span class="verse-num">24</span><span class="verse-text">Benedictio Dei in mercedem justi festinat,  et in hora veloci processus illius fructificat.</span>
</div>
<hr>
<div class="verse">
  <span class="verse-num">25</span><span class="verse-text">Ne dicas : Quid est mihi opus ?  et quæ erunt mihi ex hoc bona ?</span>
</div>
<hr>
<div class="verse">
  <span class="verse-num">26</span><span class="verse-text">Ne dicas : Sufficiens mihi sum :  et quid ex hoc pessimabor ?</span>
</div>
<hr>
<div class="verse">
  <span class="verse-num">27</span><span class="verse-text">In die bonorum ne immemor sis malorum,  et in die malorum ne immemor sis bonorum :</span>
</div>
<hr>
<div class="verse">
  <span class="verse-num">28</span><span class="verse-text">quoniam facile est coram Deo in die obitus  retribuere unicuique secundum vias suas.</span>
</div>
<hr>
<div class="verse">
  <span class="verse-num">29</span><span class="verse-text">Malitia horæ oblivionem facit luxuriæ magnæ,  et in fine hominis denudatio operum illius.</span>
</div>
<hr>
<div class="verse">
  <span class="verse-num">30</span><span class="verse-text">Ante mortem ne laudes hominem quemquam :  quoniam in filiis suis agnoscitur vir.</span>
</div>
<hr>
<div class="verse">
  <span class="verse-num">31</span><span class="verse-text">Non omnem hominem inducas in domum tuam :  multæ enim sunt insidiæ dolosi.</span>
</div>
<hr>
<div class="verse">
  <span class="verse-num">32</span><span class="verse-text">Sicut enim eructant præcordia fœtentium,  et sicut perdix inducitur in caveam, et ut caprea in laqueum :  sic et cor superborum,  et sicut prospector videns casum proximi sui.</span>
</div>
<hr>
<div class="verse">
  <span class="verse-num">33</span><span class="verse-text">Bona enim in mala convertens insidiatur,  et in electis imponet maculam.</span>
</div>
<hr>
<div class="verse">
  <span class="verse-num">34</span><span class="verse-text">A scintilla una augetur ignis,  et ab uno doloso augetur sanguis :  homo vero peccator sanguini insidiatur.</span>
</div>
<hr>
<div class="verse">
  <span class="verse-num">35</span><span class="verse-text">Attende tibi a pestifero, fabricat enim mala,  ne inducat super te subsannationem in perpetuum.</span>
</div>
<hr>
<div class="verse">
  <span class="verse-num">36</span><span class="verse-text">Admitte ad te alienigenam :  et subvertet te in turbine,  et abalienabit te a tuis propriis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 11 }
      };
    </script>
    <script src="../assets/app.js"></script>
  </body>
</html>
