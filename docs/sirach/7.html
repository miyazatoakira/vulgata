<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 7</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 7</h1>
<div class="verse">
  <span class="verse-num">1</span><span class="verse-text">Noli facere mala, et non te apprehendent :</span>
</div>
<hr>
<div class="verse">
  <span class="verse-num">2</span><span class="verse-text">discede ab iniquo, et deficient mala abs te.</span>
</div>
<hr>
<div class="verse">
  <span class="verse-num">3</span><span class="verse-text">Fili, non semines mala in sulcis injustitiæ,  et non metes ea in septuplum.</span>
</div>
<hr>
<div class="verse">
  <span class="verse-num">4</span><span class="verse-text">Noli quærere a Domino ducatum,  neque a rege cathedram honoris.</span>
</div>
<hr>
<div class="verse">
  <span class="verse-num">5</span><span class="verse-text">Non te justifices ante Deum,  quoniam agnitor cordis ipse est :  et penes regem noli velle videri sapiens.</span>
</div>
<hr>
<div class="verse">
  <span class="verse-num">6</span><span class="verse-text">Noli quærere fieri judex,  nisi valeas virtute irrumpere iniquitates :  ne forte extimescas faciem potentis,  et ponas scandalum in æquitate tua.</span>
</div>
<hr>
<div class="verse">
  <span class="verse-num">7</span><span class="verse-text">Non pecces in multitudinem civitatis,  nec te immittas in populum :</span>
</div>
<hr>
<div class="verse">
  <span class="verse-num">8</span><span class="verse-text">neque alliges duplicia peccata,  nec enim in uno eris immunis.</span>
</div>
<hr>
<div class="verse">
  <span class="verse-num">9</span><span class="verse-text">Noli esse pusillanimis in animo tuo :</span>
</div>
<hr>
<div class="verse">
  <span class="verse-num">10</span><span class="verse-text">exorare et facere eleemosynam ne despicias.</span>
</div>
<hr>
<div class="verse">
  <span class="verse-num">11</span><span class="verse-text">Ne dicas : In multitudine munerum meorum respiciet Deus,  et offerente me Deo altissimo, munera mea suscipiet.</span>
</div>
<hr>
<div class="verse">
  <span class="verse-num">12</span><span class="verse-text">Non irrideas hominem in amaritudine animæ :  est enim qui humiliat et exaltat circumspector Deus.</span>
</div>
<hr>
<div class="verse">
  <span class="verse-num">13</span><span class="verse-text">Noli amare mendacium adversus fratrem tuum,  neque in amicum similiter facias.</span>
</div>
<hr>
<div class="verse">
  <span class="verse-num">14</span><span class="verse-text">Noli velle mentiri omne mendacium :  assiduitas enim illius non est bona.</span>
</div>
<hr>
<div class="verse">
  <span class="verse-num">15</span><span class="verse-text">Noli verbosus esse in multitudine presbyterorum,  et non iteres verbum in oratione tua.</span>
</div>
<hr>
<div class="verse">
  <span class="verse-num">16</span><span class="verse-text">Non oderis laboriosa opera,  et rusticationem creatam ab Altissimo.</span>
</div>
<hr>
<div class="verse">
  <span class="verse-num">17</span><span class="verse-text">Non te reputes in multitudine indisciplinatorum.</span>
</div>
<hr>
<div class="verse">
  <span class="verse-num">18</span><span class="verse-text">Memento iræ, quoniam non tardabit.</span>
</div>
<hr>
<div class="verse">
  <span class="verse-num">19</span><span class="verse-text">Humilia valde spiritum tuum,  quoniam vindicta carnis impii ignis et vermis.</span>
</div>
<hr>
<div class="verse">
  <span class="verse-num">20</span><span class="verse-text">Noli prævaricari in amicum pecuniam differentem,  neque fratrem carissimum auro spreveris.</span>
</div>
<hr>
<div class="verse">
  <span class="verse-num">21</span><span class="verse-text">Noli discedere a muliere sensata et bona,  quam sortitus es in timore Domini :  gratia enim verecundiæ illius super aurum.</span>
</div>
<hr>
<div class="verse">
  <span class="verse-num">22</span><span class="verse-text">Non lædas servum in veritate operantem,  neque mercenarium dantem animam suam.</span>
</div>
<hr>
<div class="verse">
  <span class="verse-num">23</span><span class="verse-text">Servus sensatus sit tibi dilectus quasi anima tua :  non defraudes illum libertate,  neque inopem derelinquas illum.</span>
</div>
<hr>
<div class="verse">
  <span class="verse-num">24</span><span class="verse-text">Pecora tibi sunt, attende illis :  et si sunt utilia, perseverent apud te.</span>
</div>
<hr>
<div class="verse">
  <span class="verse-num">25</span><span class="verse-text">Filii tibi sunt ? erudi illos,  et curva illos a pueritia illorum.</span>
</div>
<hr>
<div class="verse">
  <span class="verse-num">26</span><span class="verse-text">Filiæ tibi sunt ? serva corpus illarum,  et non ostendas hilarem faciem tuam ad illas.</span>
</div>
<hr>
<div class="verse">
  <span class="verse-num">27</span><span class="verse-text">Trade filiam, et grande opus feceris :  et homini sensato da illam.</span>
</div>
<hr>
<div class="verse">
  <span class="verse-num">28</span><span class="verse-text">Mulier si est tibi secundum animam tuam, non projicias illam :  et odibili non credas te.  In toto corde tuo</span>
</div>
<hr>
<div class="verse">
  <span class="verse-num">29</span><span class="verse-text">honora patrem tuum,  et gemitus matris tuæ ne obliviscaris :</span>
</div>
<hr>
<div class="verse">
  <span class="verse-num">30</span><span class="verse-text">memento quoniam nisi per illos natus non fuisses :  et retribue illis, quomodo et illi tibi.</span>
</div>
<hr>
<div class="verse">
  <span class="verse-num">31</span><span class="verse-text">In tota anima tua time Dominum,  et sacerdotes illius sanctifica.</span>
</div>
<hr>
<div class="verse">
  <span class="verse-num">32</span><span class="verse-text">In omni virtute tua dilige eum qui te fecit,  et ministros ejus ne derelinquas.</span>
</div>
<hr>
<div class="verse">
  <span class="verse-num">33</span><span class="verse-text">Honora Deum ex tota anima tua,  et honorifica sacerdotes,  et propurga te cum brachiis.</span>
</div>
<hr>
<div class="verse">
  <span class="verse-num">34</span><span class="verse-text">Da illis partem, sicut mandatum est tibi, primitiarum et purgationis,  et de negligentia tua purga te cum paucis.</span>
</div>
<hr>
<div class="verse">
  <span class="verse-num">35</span><span class="verse-text">Datum brachiorum tuorum,  et sacrificium sanctificationis offeres Domino,  et initia sanctorum.</span>
</div>
<hr>
<div class="verse">
  <span class="verse-num">36</span><span class="verse-text">Et pauperi porrige manum tuam,  ut perficiatur propitiatio et benedictio tua.</span>
</div>
<hr>
<div class="verse">
  <span class="verse-num">37</span><span class="verse-text">Gratia dati in conspectu omnis viventis,  et mortuo non prohibeas gratiam.</span>
</div>
<hr>
<div class="verse">
  <span class="verse-num">38</span><span class="verse-text">Non desis plorantibus in consolatione,  et cum lugentibus ambula.</span>
</div>
<hr>
<div class="verse">
  <span class="verse-num">39</span><span class="verse-text">Non te pigeat visitare infirmum :  ex his enim in dilectione firmaberis.</span>
</div>
<hr>
<div class="verse">
  <span class="verse-num">40</span><span class="verse-text">In omnibus operibus tuis memorare novissima tua,  et in æternum non peccabis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 7 }
      };
    </script>
    <script src="../assets/app.js"></script>
  </body>
</html>
