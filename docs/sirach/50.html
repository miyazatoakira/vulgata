<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 50</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 50</h1>
<div class="verse">
  <span class="verse-num">1</span><span class="verse-text">Simon, Oniæ filius, sacerdos magnus,  qui in vita sua suffulsit domum,  et in diebus suis corroboravit templum.</span>
</div>
<hr>
<div class="verse">
  <span class="verse-num">2</span><span class="verse-text">Templi etiam altitudo ab ipso fundata est,  duplex ædificatio, et excelsi parietes templi.</span>
</div>
<hr>
<div class="verse">
  <span class="verse-num">3</span><span class="verse-text">In diebus ipsius emanaverunt putei aquarum,  et quasi mare adimpleti sunt supra modum.</span>
</div>
<hr>
<div class="verse">
  <span class="verse-num">4</span><span class="verse-text">Qui curavit gentem suam,  et liberavit eam a perditione :</span>
</div>
<hr>
<div class="verse">
  <span class="verse-num">5</span><span class="verse-text">qui prævaluit amplificare civitatem,  qui adeptus est gloriam in conversatione gentis,  et ingressum domus et atrii amplificavit.</span>
</div>
<hr>
<div class="verse">
  <span class="verse-num">6</span><span class="verse-text">Quasi stella matutina in medio nebulæ,  et quasi luna plena, in diebus suis lucet :</span>
</div>
<hr>
<div class="verse">
  <span class="verse-num">7</span><span class="verse-text">et quasi sol refulgens,  sic ille effulsit in templo Dei.</span>
</div>
<hr>
<div class="verse">
  <span class="verse-num">8</span><span class="verse-text">Quasi arcus refulgens inter nebulas gloriæ,  et quasi flos rosarum in diebus vernis,  et quasi lilia quæ sunt in transitu aquæ,  et quasi thus redolens in diebus æstatis :</span>
</div>
<hr>
<div class="verse">
  <span class="verse-num">9</span><span class="verse-text">quasi ignis effulgens,  et thus ardens in igne :</span>
</div>
<hr>
<div class="verse">
  <span class="verse-num">10</span><span class="verse-text">quasi vas auri solidum,  ornatum omni lapide pretioso :</span>
</div>
<hr>
<div class="verse">
  <span class="verse-num">11</span><span class="verse-text">quasi oliva pullulans, et cypressus in altitudinem se extollens,  in accipiendo ipsum stolam gloriæ,  et vestiri eum in consummationem virtutis.</span>
</div>
<hr>
<div class="verse">
  <span class="verse-num">12</span><span class="verse-text">In ascensu altaris sancti  gloriam dedit sanctitatis amictum.</span>
</div>
<hr>
<div class="verse">
  <span class="verse-num">13</span><span class="verse-text">In accipiendo autem partes de manu sacerdotum,  et ipse stans juxta aram :  et circa illum corona fratrum :  quasi plantatio cedri in monte Libano,</span>
</div>
<hr>
<div class="verse">
  <span class="verse-num">14</span><span class="verse-text">sic circa illum steterunt quasi rami palmæ :  et omnes filii Aaron in gloria sua.</span>
</div>
<hr>
<div class="verse">
  <span class="verse-num">15</span><span class="verse-text">Oblatio autem Domini in manibus ipsorum  coram omni synagoga Israël :  et consummatione fungens in ara,  amplificare oblationem excelsi Regis,</span>
</div>
<hr>
<div class="verse">
  <span class="verse-num">16</span><span class="verse-text">porrexit manum suam in libatione,  et libavit de sanguine uvæ.</span>
</div>
<hr>
<div class="verse">
  <span class="verse-num">17</span><span class="verse-text">Effudit in fundamento altaris  odorem divinum excelso Principi.</span>
</div>
<hr>
<div class="verse">
  <span class="verse-num">18</span><span class="verse-text">Tunc exclamaverunt filii Aaron,  in tubis productilibus sonuerunt :  et auditam fecerunt vocem magnam in memoriam coram Deo.</span>
</div>
<hr>
<div class="verse">
  <span class="verse-num">19</span><span class="verse-text">Tunc omnis populus simul properaverunt,  et ceciderunt in faciem super terram,  adorare Dominum Deum suum,  et dare preces omnipotenti Deo excelso.</span>
</div>
<hr>
<div class="verse">
  <span class="verse-num">20</span><span class="verse-text">Et amplificaverunt psallentes in vocibus suis,  et in magna domo auctus est sonus suavitatis plenus.</span>
</div>
<hr>
<div class="verse">
  <span class="verse-num">21</span><span class="verse-text">Et rogavit populus Dominum excelsum in prece,  usque dum perfectus est honor Domini,  et munus suum perfecerunt.</span>
</div>
<hr>
<div class="verse">
  <span class="verse-num">22</span><span class="verse-text">Tunc descendens, manus suas extulit  in omne congregationem filiorum Israël,  dare gloriam Deo a labiis suis,  et in nomine ipsius gloriari :</span>
</div>
<hr>
<div class="verse">
  <span class="verse-num">23</span><span class="verse-text">et iteravit orationem suam,  volens ostendere virtutem Dei.</span>
</div>
<hr>
<div class="verse">
  <span class="verse-num">24</span><span class="verse-text">Et nunc orate Deum omnium, qui magna fecit in omni terra,  qui auxit dies nostros a ventre matris nostræ,  et fecit nobiscum secundum suam misericordiam :</span>
</div>
<hr>
<div class="verse">
  <span class="verse-num">25</span><span class="verse-text">det nobis jucunditatem cordis,  et fieri pacem in diebus nostris in Israël per dies sempiternos :</span>
</div>
<hr>
<div class="verse">
  <span class="verse-num">26</span><span class="verse-text">credere Israël nobiscum esse Dei misericordiam,  ut liberet nos in diebus suis.</span>
</div>
<hr>
<div class="verse">
  <span class="verse-num">27</span><span class="verse-text">Duas gentes odit anima mea :  tertia autem non est gens quam oderim :</span>
</div>
<hr>
<div class="verse">
  <span class="verse-num">28</span><span class="verse-text">qui sedent in monte Seir, et Philisthiim,  et stultus populus qui habitat in Sichimis.</span>
</div>
<hr>
<div class="verse">
  <span class="verse-num">29</span><span class="verse-text">Doctrinam sapientiæ et disciplinæ scripsit in codice isto  Jesus, filius Sirach, Jerosolymita,  qui renovavit sapientiam de corde suo.</span>
</div>
<hr>
<div class="verse">
  <span class="verse-num">30</span><span class="verse-text">Beatus qui in istis versatur bonis :  qui ponit illa in corde suo, sapiens erit semper.</span>
</div>
<hr>
<div class="verse">
  <span class="verse-num">31</span><span class="verse-text">Si enim hæc fecerit, ad omnia valebit, quia lux Dei vestigium ejus est.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 50 }
      };
    </script>
    <script src="../assets/app.js"></script>
  </body>
</html>
