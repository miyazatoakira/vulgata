<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 12</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 12</h1>
<div class="verse">
  <span class="verse-num">1</span><span class="verse-text">Si benefeceris, scito cui feceris,  et erit gratia in bonis tuis multa.</span>
</div>
<hr>
<div class="verse">
  <span class="verse-num">2</span><span class="verse-text">Benefac justo, et invenies retributionem magnam :  et si non ab ipso, certe a Domino.</span>
</div>
<hr>
<div class="verse">
  <span class="verse-num">3</span><span class="verse-text">Non est enim ei bene qui assiduus est in malis,  et eleemosynas non danti :  quoniam et Altissimus odio habet peccatores,  et misertus est pœnitentibus.</span>
</div>
<hr>
<div class="verse">
  <span class="verse-num">4</span><span class="verse-text">Da misericordi, et ne suscipias peccatorem :  et impiis et peccatoribus reddet vindictam,  custodiens eos in diem vindictæ.</span>
</div>
<hr>
<div class="verse">
  <span class="verse-num">5</span><span class="verse-text">Da bono, et non receperis peccatorem.</span>
</div>
<hr>
<div class="verse">
  <span class="verse-num">6</span><span class="verse-text">Benefac humili, et non dederis impio :  prohibe panes illi dari, ne in ipsis potentior te sit :</span>
</div>
<hr>
<div class="verse">
  <span class="verse-num">7</span><span class="verse-text">nam duplicia mala invenies in omnibus bonis quæcumque feceris illi,  quoniam et Altissimus odio habet peccatores,  et impiis reddet vindictam.</span>
</div>
<hr>
<div class="verse">
  <span class="verse-num">8</span><span class="verse-text">Non agnoscetur in bonis amicus,  et non abscondetur in malis inimicus.</span>
</div>
<hr>
<div class="verse">
  <span class="verse-num">9</span><span class="verse-text">In bonis viri, inimici illius in tristitia :  et in malitia illius, amicus agnitus est.</span>
</div>
<hr>
<div class="verse">
  <span class="verse-num">10</span><span class="verse-text">Non credas inimico tuo in æternum :  sicut enim æramentum æruginat nequitia illius :</span>
</div>
<hr>
<div class="verse">
  <span class="verse-num">11</span><span class="verse-text">et si humiliatus vadat curvus,  adjice animum tuum, et custodi te ab illo.</span>
</div>
<hr>
<div class="verse">
  <span class="verse-num">12</span><span class="verse-text">Non statuas illum penes te,  nec sedeat ad dexteram tuam,  ne forte conversus in locum tuum, inquirat cathedram tuam,  et in novissimo agnosces verba mea,  et in sermonibus meis stimuleris.</span>
</div>
<hr>
<div class="verse">
  <span class="verse-num">13</span><span class="verse-text">Quis miserebitur incantatori a serpente percusso,  et omnibus qui appropiant bestiis ?  et sic qui comitatur cum viro iniquo,  et obvolutus est in peccatis ejus.</span>
</div>
<hr>
<div class="verse">
  <span class="verse-num">14</span><span class="verse-text">Una hora tecum permanebit :  si autem declinaveris, non supportabit.</span>
</div>
<hr>
<div class="verse">
  <span class="verse-num">15</span><span class="verse-text">In labiis suis indulcat inimicus,  et in corde suo insidiatur ut subvertat te in foveam.</span>
</div>
<hr>
<div class="verse">
  <span class="verse-num">16</span><span class="verse-text">In oculis suis lacrimatur inimicus,  et si invenerit tempus, non satiabitur sanguine.</span>
</div>
<hr>
<div class="verse">
  <span class="verse-num">17</span><span class="verse-text">Et si incurrerint tibi mala,  invenies eum illic priorem.</span>
</div>
<hr>
<div class="verse">
  <span class="verse-num">18</span><span class="verse-text">In oculis suis lacrimatur inimicus,  et quasi adjuvans suffodiet plantas tuas.</span>
</div>
<hr>
<div class="verse">
  <span class="verse-num">19</span><span class="verse-text">Caput suum movebit, et plaudet manu,  et multa susurrans commutabit vultum suum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 12 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
