<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 23</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 23</h1>
<div class="verse">
  <span class="verse-num">1</span><span class="verse-text">Domine, pater et dominator vitæ meæ,  ne derelinquas me in consilio eorum,  nec sinas me cadere in illis.</span>
</div>
<hr>
<div class="verse">
  <span class="verse-num">2</span><span class="verse-text">Quis superponet in cogitatu meo flagella,  et in corde meo doctrinam sapientiæ,  ut ignorationibus eorum non parcant mihi,  et non appareant delicta eorum,</span>
</div>
<hr>
<div class="verse">
  <span class="verse-num">3</span><span class="verse-text">et ne adincrescant ignorantiæ meæ,  et multiplicentur delicta mea,  et peccata mea abundent,  et incidam in conspectu adversariorum meorum,  et gaudeat super me inimicus meus ?</span>
</div>
<hr>
<div class="verse">
  <span class="verse-num">4</span><span class="verse-text">Domine, pater et Deus vitæ meæ,  ne derelinquas me in cogitatu illorum.</span>
</div>
<hr>
<div class="verse">
  <span class="verse-num">5</span><span class="verse-text">Extollentiam oculorum meorum ne dederis mihi,  et omne desiderium averte a me.</span>
</div>
<hr>
<div class="verse">
  <span class="verse-num">6</span><span class="verse-text">Aufer a me ventris concupiscentias,  et concubitus concupiscentiæ ne apprehendant me,  et animæ irreverenti et infrunitæ ne tradas me.</span>
</div>
<hr>
<div class="verse">
  <span class="verse-num">7</span><span class="verse-text">Doctrinam oris audite, filii :  et qui custodierit illam non periet labiis,  nec scandalizabitur in operibus nequissimis.</span>
</div>
<hr>
<div class="verse">
  <span class="verse-num">8</span><span class="verse-text">In vanitate sua apprehenditur peccator :  et superbus et maledicus scandalizabitur in illis.</span>
</div>
<hr>
<div class="verse">
  <span class="verse-num">9</span><span class="verse-text">Jurationi non assuescat os tuum :  multi enim casus in illa.</span>
</div>
<hr>
<div class="verse">
  <span class="verse-num">10</span><span class="verse-text">Nominatio vero Dei non sit assidua in ore tuo,  et nominibus sanctorum non admiscearis,  quoniam non erit immunis ab eis.</span>
</div>
<hr>
<div class="verse">
  <span class="verse-num">11</span><span class="verse-text">Sicut enim servus interrogatus assidue a livore non minuitur,  sic omnis jurans et nominans in toto a peccato non purgabitur.</span>
</div>
<hr>
<div class="verse">
  <span class="verse-num">12</span><span class="verse-text">Vir multum jurans implebitur iniquitate,  et non discedet a domo illius plaga.</span>
</div>
<hr>
<div class="verse">
  <span class="verse-num">13</span><span class="verse-text">Et si frustraverit, delictum illius super ipsum erit :  et si dissimulaverit, delinquit dupliciter :</span>
</div>
<hr>
<div class="verse">
  <span class="verse-num">14</span><span class="verse-text">et si in vacuum juraverit, non justificabitur :  replebitur enim retributione domus illius.</span>
</div>
<hr>
<div class="verse">
  <span class="verse-num">15</span><span class="verse-text">Est et alia loquela contraria morti :  non inveniatur in hæreditate Jacob.</span>
</div>
<hr>
<div class="verse">
  <span class="verse-num">16</span><span class="verse-text">Etenim a misericordibus omnia hæc auferentur,  et in delictis non volutabuntur.</span>
</div>
<hr>
<div class="verse">
  <span class="verse-num">17</span><span class="verse-text">Indisciplinatæ loquelæ non assuescat os tuum :  est enim in illa verbum peccati.</span>
</div>
<hr>
<div class="verse">
  <span class="verse-num">18</span><span class="verse-text">Memento patris et matris tuæ :  in medio enim magnatorum consistis :</span>
</div>
<hr>
<div class="verse">
  <span class="verse-num">19</span><span class="verse-text">ne forte obliviscatur te Deus in conspectu illorum,  et assiduitate tua infatuatus, improperium patiaris,  et maluisses non nasci,  et diem nativitatis tuæ maledicas.</span>
</div>
<hr>
<div class="verse">
  <span class="verse-num">20</span><span class="verse-text">Homo assuetus in verbis improperii  in omnibus diebus suis non erudietur.</span>
</div>
<hr>
<div class="verse">
  <span class="verse-num">21</span><span class="verse-text">Duo genera abundant in peccatis,  et tertium adducit iram et perditionem.</span>
</div>
<hr>
<div class="verse">
  <span class="verse-num">22</span><span class="verse-text">Anima calida quasi ignis ardens,  non extinguetur donec aliquid glutiat :</span>
</div>
<hr>
<div class="verse">
  <span class="verse-num">23</span><span class="verse-text">et homo nequam in ore carnis suæ  non desinet donec incendat ignem.</span>
</div>
<hr>
<div class="verse">
  <span class="verse-num">24</span><span class="verse-text">Homini fornicario omnis panis dulcis :  non fatigabitur transgrediens usque ad finem.</span>
</div>
<hr>
<div class="verse">
  <span class="verse-num">25</span><span class="verse-text">Omnis homo qui transgreditur lectum suum,  contemnens in animam suam, et dicens : Quis me videt ?</span>
</div>
<hr>
<div class="verse">
  <span class="verse-num">26</span><span class="verse-text">Tenebræ circumdant me, et parietes cooperiunt me,  et nemo circumspicit me : quem vereor ?  delictorum meorum non memorabitur Altissimus.</span>
</div>
<hr>
<div class="verse">
  <span class="verse-num">27</span><span class="verse-text">Et non intelligit quoniam omnia videt oculus illius,  quoniam expellit a se timorem Dei hujusmodi hominis timor,  et oculi hominum timentes illum :</span>
</div>
<hr>
<div class="verse">
  <span class="verse-num">28</span><span class="verse-text">et non cognovit quoniam oculi Domini  multo plus lucidiores sunt super solem,  circumspicientes omnes vias hominum,  et profundum abyssi, et hominum corda,  intuentes in absconditas partes.</span>
</div>
<hr>
<div class="verse">
  <span class="verse-num">29</span><span class="verse-text">Domino enim Deo antequam crearentur omnia sunt agnita :  sic et post perfectum respicit omnia.</span>
</div>
<hr>
<div class="verse">
  <span class="verse-num">30</span><span class="verse-text">Hic in plateis civitatis vindicabitur,  et quasi pullus equinus fugabitur,  et ubi non speravit apprehendetur.</span>
</div>
<hr>
<div class="verse">
  <span class="verse-num">31</span><span class="verse-text">Et erit dedecus omnibus,  eo quod non intellexerit timorem Domini.</span>
</div>
<hr>
<div class="verse">
  <span class="verse-num">32</span><span class="verse-text">Sic et mulier omnis relinquens virum suum,  et statuens hæreditatem ex alieno matrimonio :</span>
</div>
<hr>
<div class="verse">
  <span class="verse-num">33</span><span class="verse-text">primo enim in lege Altissimi incredibilis fuit :  secundo in virum suum deliquit :  tertio in adulterio fornicata est,  et ex alio viro filios statuit sibi.</span>
</div>
<hr>
<div class="verse">
  <span class="verse-num">34</span><span class="verse-text">Hæc in ecclesiam adducetur,  et in filios ejus respicietur :</span>
</div>
<hr>
<div class="verse">
  <span class="verse-num">35</span><span class="verse-text">non tradent filii ejus radices,  et rami ejus non dabunt fructum :</span>
</div>
<hr>
<div class="verse">
  <span class="verse-num">36</span><span class="verse-text">derelinquet in maledictum memoriam ejus,  et dedecus illius non delebitur.</span>
</div>
<hr>
<div class="verse">
  <span class="verse-num">37</span><span class="verse-text">Et agnoscent qui derelicti sunt,  quoniam nihil melius est quam timor Dei,  et nihil dulcius quam respicere in mandatis Domini.</span>
</div>
<hr>
<div class="verse">
  <span class="verse-num">38</span><span class="verse-text">Gloria magna est sequi Dominum :  longitudo enim dierum assumetur ab eo.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 23 }
      };
    </script>
    <script src="../assets/app.js"></script>
  </body>
</html>
