<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 46</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 46</h1>
<div class="verse">
  <span class="verse-num">1</span><span class="verse-text">Fortis in bello Jesus Nave, successor Moysi in prophetis,  qui fuit magnus secundum nomen suum,</span>
</div>
<hr>
<div class="verse">
  <span class="verse-num">2</span><span class="verse-text">maximus in salutem electorum Dei,  expugnare insurgentes hostes,  ut consequeretur hæreditatem Israël.</span>
</div>
<hr>
<div class="verse">
  <span class="verse-num">3</span><span class="verse-text">Quam gloriam adeptus est in tollendo manus suas,  et jactando contra civitates rhomphæas !</span>
</div>
<hr>
<div class="verse">
  <span class="verse-num">4</span><span class="verse-text">Quis ante illum sic restitit ?  nam hostes ipse Dominus perduxit.</span>
</div>
<hr>
<div class="verse">
  <span class="verse-num">5</span><span class="verse-text">An non in iracundia ejus impeditus est sol,  et una dies facta est quasi duo ?</span>
</div>
<hr>
<div class="verse">
  <span class="verse-num">6</span><span class="verse-text">Invocavit Altissimum potentem,  in oppugnando inimicos undique :  et audivit illum magnus et sanctus Deus,  in saxis grandinis virtutis valde fortis.</span>
</div>
<hr>
<div class="verse">
  <span class="verse-num">7</span><span class="verse-text">Impetum fecit contra gentem hostilem,  et in descensu perdidit contrarios :</span>
</div>
<hr>
<div class="verse">
  <span class="verse-num">8</span><span class="verse-text">ut cognoscant gentes potentiam ejus,  quia contra Deum pugnare non est facile.  Et secutus est a tergo potentis :</span>
</div>
<hr>
<div class="verse">
  <span class="verse-num">9</span><span class="verse-text">et in diebus Moysi misericordiam fecit,  ipse, et Caleb filius Jephone,  stare contra hostem, et prohibere gentem a peccatis,  et perfringere murmur malitiæ.</span>
</div>
<hr>
<div class="verse">
  <span class="verse-num">10</span><span class="verse-text">Et ipsi duo constituti a periculo liberati sunt  a numero sexcentorum millium peditum,  inducere illos in hæreditatem,  in terram quæ manat lac et mel.</span>
</div>
<hr>
<div class="verse">
  <span class="verse-num">11</span><span class="verse-text">Et dedit Dominus ipsi Caleb fortitudinem,  et usque in senectutem permansit illi virtus,  ut ascenderet in excelsum terræ locum,  et semen ipsius obtinuit hæreditatem,</span>
</div>
<hr>
<div class="verse">
  <span class="verse-num">12</span><span class="verse-text">ut viderent omnes filii Israël  quia bonum est obsequi sancto Deo.</span>
</div>
<hr>
<div class="verse">
  <span class="verse-num">13</span><span class="verse-text">Et judices singuli suo nomine, quorum non est corruptum cor,  qui non aversi sunt a Domino,</span>
</div>
<hr>
<div class="verse">
  <span class="verse-num">14</span><span class="verse-text">ut sit memoria illorum in benedictione,  et ossa eorum pullulent de loco suo :</span>
</div>
<hr>
<div class="verse">
  <span class="verse-num">15</span><span class="verse-text">et nomen eorum permaneat in æternum,  permanens ad filios illorum, sanctorum virorum gloria.</span>
</div>
<hr>
<div class="verse">
  <span class="verse-num">16</span><span class="verse-text">Dilectus a Domino Deo suo Samuel, propheta Domini,  renovavit imperium,  et unxit principes in gente sua.</span>
</div>
<hr>
<div class="verse">
  <span class="verse-num">17</span><span class="verse-text">In lege Domini congregationem judicavit,  et vidit Deus Jacob :  et in fide sua probatus est propheta,</span>
</div>
<hr>
<div class="verse">
  <span class="verse-num">18</span><span class="verse-text">et cognitus est in verbis suis fidelis,  quia vidit Deum lucis.</span>
</div>
<hr>
<div class="verse">
  <span class="verse-num">19</span><span class="verse-text">Et invocavit Dominum omnipotentem,  in oppugnando hostes circumstantes undique,  in oblatione agni inviolati.</span>
</div>
<hr>
<div class="verse">
  <span class="verse-num">20</span><span class="verse-text">Et intonuit de cælo Dominus,  et in sonitu magno auditam fecit vocem suam :</span>
</div>
<hr>
<div class="verse">
  <span class="verse-num">21</span><span class="verse-text">et contrivit principes Tyriorum,  et omnes duces Philisthiim :</span>
</div>
<hr>
<div class="verse">
  <span class="verse-num">22</span><span class="verse-text">et ante tempus finis vitæ suæ et sæculi,  testimonium præbuit in conspectu Domini et christi :  pecunias et usque ad calceamenta ab omni carne non accepit,  et non accusavit illum homo.</span>
</div>
<hr>
<div class="verse">
  <span class="verse-num">23</span><span class="verse-text">Et post hoc dormivit : et notum fecit regi,  et ostendit illi finem vitæ suæ :  et exaltavit vocem suam de terra in prophetia,  delere impietatem gentis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 46 }
      };
    </script>
    <script src="../assets/app.js"></script>
  </body>
</html>
