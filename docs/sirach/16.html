<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 16</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 16</h1>
<div class="verse">
  <span class="verse-num">1</span><span class="verse-text">Ne jucunderis in filiis impiis, si multiplicentur :  nec oblecteris super ipsos, si non est timor Dei in illis.</span>
</div>
<hr>
<div class="verse">
  <span class="verse-num">2</span><span class="verse-text">Non credas vitæ illorum,  et ne respexeris in labores eorum.</span>
</div>
<hr>
<div class="verse">
  <span class="verse-num">3</span><span class="verse-text">Melior est enim unus timens Deum,  quam mille filii impii :</span>
</div>
<hr>
<div class="verse">
  <span class="verse-num">4</span><span class="verse-text">et utile est mori sine filiis,  quam relinquere filios impios.</span>
</div>
<hr>
<div class="verse">
  <span class="verse-num">5</span><span class="verse-text">Ab uno sensato inhabitabitur patria :  tribus impiorum deseretur.</span>
</div>
<hr>
<div class="verse">
  <span class="verse-num">6</span><span class="verse-text">Multa talia vidit oculis meus,  et fortiora horum audivit auris mea.</span>
</div>
<hr>
<div class="verse">
  <span class="verse-num">7</span><span class="verse-text">In synagoga peccantium exardebit ignis,  et in gente incredibili exardescet ira.</span>
</div>
<hr>
<div class="verse">
  <span class="verse-num">8</span><span class="verse-text">Non exoraverunt pro peccatis suis antiqui gigantes,  qui destructi sunt confidentes suæ virtuti.</span>
</div>
<hr>
<div class="verse">
  <span class="verse-num">9</span><span class="verse-text">Et non pepercit peregrinationi Lot,  et execratus est eos præ superbia verbi illorum.</span>
</div>
<hr>
<div class="verse">
  <span class="verse-num">10</span><span class="verse-text">Non misertus est illis, gentem totam perdens,  et extollentem se in peccatis suis.</span>
</div>
<hr>
<div class="verse">
  <span class="verse-num">11</span><span class="verse-text">Et sicut sexcenta millia peditum,  qui congregati sunt in duritia cordis sui :  et si unus fuisset cervicatus,  mirum si fuisset immunis.</span>
</div>
<hr>
<div class="verse">
  <span class="verse-num">12</span><span class="verse-text">Misericordia enim et ira est cum illo :  potens exoratio, et effundens iram.</span>
</div>
<hr>
<div class="verse">
  <span class="verse-num">13</span><span class="verse-text">Secundum misericordiam suam,  sic correptio illius homines secundum opera sua judicat.</span>
</div>
<hr>
<div class="verse">
  <span class="verse-num">14</span><span class="verse-text">Non effugiet in rapina peccator,  et non retardabit sufferentia misericordiam facientis.</span>
</div>
<hr>
<div class="verse">
  <span class="verse-num">15</span><span class="verse-text">Omnis misericordia faciet locum unicuique,  secundum meritum operum suorum,  et secundum intellectum peregrinationis ipsius.</span>
</div>
<hr>
<div class="verse">
  <span class="verse-num">16</span><span class="verse-text">Non dicas : A Deo abscondar :  et ex summo, quis mei memorabitur ?</span>
</div>
<hr>
<div class="verse">
  <span class="verse-num">17</span><span class="verse-text">in populo magno non agnoscar :  quæ est enim anima mea in tam immensa creatura ?</span>
</div>
<hr>
<div class="verse">
  <span class="verse-num">18</span><span class="verse-text">Ecce cælum et cæli cælorum,  abyssus, et universa terra, et quæ in eis sunt,  in conspectu illius commovebuntur.</span>
</div>
<hr>
<div class="verse">
  <span class="verse-num">19</span><span class="verse-text">Montes simul, et colles, et fundamenta terræ,  cum conspexerit illa Deus, tremore concutientur.</span>
</div>
<hr>
<div class="verse">
  <span class="verse-num">20</span><span class="verse-text">Et in omnibus his insensatum est cor,  et omne cor intelligitur ab illo.</span>
</div>
<hr>
<div class="verse">
  <span class="verse-num">21</span><span class="verse-text">Et vias illius quis intelligit,  et procellam quam nec oculus videbit hominis ?</span>
</div>
<hr>
<div class="verse">
  <span class="verse-num">22</span><span class="verse-text">Nam plurima illius opera sunt in absconsis :  sed opera justitiæ ejus quis enuntiabit, aut quis sustinebit ?  longe enim est testamentum a quibusdam,  et interrogatio omnium in consummatione est.</span>
</div>
<hr>
<div class="verse">
  <span class="verse-num">23</span><span class="verse-text">Qui minoratur corde cogitat inania,  et vir imprudens et errans cogitat stulta.</span>
</div>
<hr>
<div class="verse">
  <span class="verse-num">24</span><span class="verse-text">Audi me, fili, et disce disciplinam sensus,  et in verbis meis attende in corde tuo :</span>
</div>
<hr>
<div class="verse">
  <span class="verse-num">25</span><span class="verse-text">et dicam in æquitate disciplinam,  et scrutabor enarrare sapientiam :  et in verbis meis attende in corde tuo,  et dico in æquitate spiritus virtutes  quas posuit Deus in opera sua ab initio,  et in veritate enuntio scientiam ejus.</span>
</div>
<hr>
<div class="verse">
  <span class="verse-num">26</span><span class="verse-text">In judicio Dei opera ejus ab initio,  et ab institutione ipsorum distinxit partes illorum,  et initia eorum in gentibus suis.</span>
</div>
<hr>
<div class="verse">
  <span class="verse-num">27</span><span class="verse-text">Ornavit in æternum opera illorum :  nec esurierunt, nec laboraverunt,  et non destiterunt ab operibus suis.</span>
</div>
<hr>
<div class="verse">
  <span class="verse-num">28</span><span class="verse-text">Unusquisque proximum sibi non angustiabit in æternum :</span>
</div>
<hr>
<div class="verse">
  <span class="verse-num">29</span><span class="verse-text">non sis incredibilis verbo illius.</span>
</div>
<hr>
<div class="verse">
  <span class="verse-num">30</span><span class="verse-text">Post hæc Deus in terram respexit,  et implevit illam bonis suis :</span>
</div>
<hr>
<div class="verse">
  <span class="verse-num">31</span><span class="verse-text">anima omnis vitalis denuntiavit ante faciem ipsius,  et in ipsam iterum reversio illorum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 16 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
