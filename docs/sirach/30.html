<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 30</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 30</h1>
<div class="verse">
  <span class="verse-num">1</span><span class="verse-text">Qui diligit filium suum assiduat illi flagella,  ut lætetur in novissimo suo,  et non palpet proximorum ostia.</span>
</div>
<hr>
<div class="verse">
  <span class="verse-num">2</span><span class="verse-text">Qui docet filium suum laudabitur in illo,  et in medio domesticorum in illo gloriabitur.</span>
</div>
<hr>
<div class="verse">
  <span class="verse-num">3</span><span class="verse-text">Qui docet filium suum in zelum mittit inimicum,  et in medio amicorum gloriabitur in illo.</span>
</div>
<hr>
<div class="verse">
  <span class="verse-num">4</span><span class="verse-text">Mortuus est pater ejus, et quasi non est mortuus :  similem enim reliquit sibi post se.</span>
</div>
<hr>
<div class="verse">
  <span class="verse-num">5</span><span class="verse-text">In vita sua vidit, et lætatus est in illo :  in obitu suo non est contristatus,  nec confusus est coram inimicis :</span>
</div>
<hr>
<div class="verse">
  <span class="verse-num">6</span><span class="verse-text">reliquit enim defensorem domus contra inimicos,  et amicis reddentem gratiam.</span>
</div>
<hr>
<div class="verse">
  <span class="verse-num">7</span><span class="verse-text">Pro animabus filiorum colligabit vulnera sua,  et super omnem vocem turbabuntur viscera ejus.</span>
</div>
<hr>
<div class="verse">
  <span class="verse-num">8</span><span class="verse-text">Equus indomitus evadit durus,  et filius remissus evadet præceps.</span>
</div>
<hr>
<div class="verse">
  <span class="verse-num">9</span><span class="verse-text">Lacta filium, et paventem te faciet :  lude cum eo, et contristabit te.</span>
</div>
<hr>
<div class="verse">
  <span class="verse-num">10</span><span class="verse-text">Non corrideas illi, ne doleas,  et in novissimo obstupescent dentes tui.</span>
</div>
<hr>
<div class="verse">
  <span class="verse-num">11</span><span class="verse-text">Non des illi potestatem in juventute,  et ne despicias cogitatus illius.</span>
</div>
<hr>
<div class="verse">
  <span class="verse-num">12</span><span class="verse-text">Curva cervicem ejus in juventute,  et tunde latera ejus dum infans est,  ne forte induret, et non credat tibi,  et erit tibi dolor animæ.</span>
</div>
<hr>
<div class="verse">
  <span class="verse-num">13</span><span class="verse-text">Doce filium tuum, et operare in illo,  ne in turpitudinem illius offendas.</span>
</div>
<hr>
<div class="verse">
  <span class="verse-num">14</span><span class="verse-text">Melior est pauper sanus, et fortis viribus,  quam dives imbecillis et flagellatus malitia.</span>
</div>
<hr>
<div class="verse">
  <span class="verse-num">15</span><span class="verse-text">Salus animæ in sanctitate justitiæ  melior est omni auro et argento :  et corpus validum quam census immensus.</span>
</div>
<hr>
<div class="verse">
  <span class="verse-num">16</span><span class="verse-text">Non est census super censum salutis corporis,  et non est oblectamentum super cordis gaudium.</span>
</div>
<hr>
<div class="verse">
  <span class="verse-num">17</span><span class="verse-text">Melior est mors quam vita amara,  et requies æterna quam languor perseverans.</span>
</div>
<hr>
<div class="verse">
  <span class="verse-num">18</span><span class="verse-text">Bona abscondita in ore clauso,  quasi appositiones epularum circumpositæ sepulchro.</span>
</div>
<hr>
<div class="verse">
  <span class="verse-num">19</span><span class="verse-text">Quid proderit libatio idolo ?  nec enim manducabit, nec odorabit.</span>
</div>
<hr>
<div class="verse">
  <span class="verse-num">20</span><span class="verse-text">Sic qui effugatur a Domino,  portans mercedes iniquitatis :</span>
</div>
<hr>
<div class="verse">
  <span class="verse-num">21</span><span class="verse-text">videns oculis et ingemiscens,  sicut spado complectens virginem, et suspirans.</span>
</div>
<hr>
<div class="verse">
  <span class="verse-num">22</span><span class="verse-text">Tristitiam non des animæ tuæ,  et non affligas temetipsum in consilio tuo.</span>
</div>
<hr>
<div class="verse">
  <span class="verse-num">23</span><span class="verse-text">Jucunditas cordis, hæc est vita hominis,  et thesaurus sine defectione sanctitatis :  et exsultatio viri est longævitas.</span>
</div>
<hr>
<div class="verse">
  <span class="verse-num">24</span><span class="verse-text">Miserere animæ tuæ placens Deo, et contine :  congrega cor tuum in sanctitate ejus,  et tristitiam longe repelle a te.</span>
</div>
<hr>
<div class="verse">
  <span class="verse-num">25</span><span class="verse-text">Multos enim occidit tristitia,  et non est utilitas in illa.</span>
</div>
<hr>
<div class="verse">
  <span class="verse-num">26</span><span class="verse-text">Zelus et iracundia minuunt dies,  et ante tempus senectam adducet cogitatus.</span>
</div>
<hr>
<div class="verse">
  <span class="verse-num">27</span><span class="verse-text">Splendidum cor et bonum in epulis est :  epulæ enim illius diligenter fiunt.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 30 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
