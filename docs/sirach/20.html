<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 20</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 20</h1>
<div class="verse">
  <span class="verse-num">1</span><span class="verse-text">Quam bonum est arguere, quam irasci,  et confitentem in oratione non prohibere !</span>
</div>
<hr>
<div class="verse">
  <span class="verse-num">2</span><span class="verse-text">Concupiscentia spadonis devirginabit juvenculam :</span>
</div>
<hr>
<div class="verse">
  <span class="verse-num">3</span><span class="verse-text">sic qui facit per vim judicium iniquum.</span>
</div>
<hr>
<div class="verse">
  <span class="verse-num">4</span><span class="verse-text">Quam bonum est correptum manifestare pœnitentiam !  sic enim effugies voluntarium peccatum.</span>
</div>
<hr>
<div class="verse">
  <span class="verse-num">5</span><span class="verse-text">Est tacens qui invenitur sapiens :  et est odibilis qui procax est ad loquendum.</span>
</div>
<hr>
<div class="verse">
  <span class="verse-num">6</span><span class="verse-text">Est tacens non habens sensum loquelæ :  et est tacens sciens tempus aptum.</span>
</div>
<hr>
<div class="verse">
  <span class="verse-num">7</span><span class="verse-text">Homo sapiens tacebit usque ad tempus :  lascivus autem et imprudens non servabunt tempus.</span>
</div>
<hr>
<div class="verse">
  <span class="verse-num">8</span><span class="verse-text">Qui multis utitur verbis lædet animam suam :  et qui potestatem sibi sumit injuste, odietur.</span>
</div>
<hr>
<div class="verse">
  <span class="verse-num">9</span><span class="verse-text">Est processio in malis viro indisciplinato,  et est inventio in detrimentum.</span>
</div>
<hr>
<div class="verse">
  <span class="verse-num">10</span><span class="verse-text">Est datum quod non est utile,  et est datum cujus retributio duplex.</span>
</div>
<hr>
<div class="verse">
  <span class="verse-num">11</span><span class="verse-text">Est propter gloriam minoratio,  et est qui ab humilitate levabit caput.</span>
</div>
<hr>
<div class="verse">
  <span class="verse-num">12</span><span class="verse-text">Est qui multa redimat modico pretio,  et restituens ea in septuplum.</span>
</div>
<hr>
<div class="verse">
  <span class="verse-num">13</span><span class="verse-text">Sapiens in verbis seipsum amabilem facit :  gratiæ autem fatuorum effundentur.</span>
</div>
<hr>
<div class="verse">
  <span class="verse-num">14</span><span class="verse-text">Datus insipientis non erit utilis tibi :  oculi enim illius septemplices sunt.</span>
</div>
<hr>
<div class="verse">
  <span class="verse-num">15</span><span class="verse-text">Exigua dabit, et multa improperabit :  et apertio oris illius inflammatio est.</span>
</div>
<hr>
<div class="verse">
  <span class="verse-num">16</span><span class="verse-text">Hodie fœneratur quis, et cras expetit :  odibilis est homo hujusmodi.</span>
</div>
<hr>
<div class="verse">
  <span class="verse-num">17</span><span class="verse-text">Fatuo non erit amicus,  et non erit gratia bonis illius :</span>
</div>
<hr>
<div class="verse">
  <span class="verse-num">18</span><span class="verse-text">qui enim edunt panem illius, falsæ linguæ sunt.  Quoties et quanti irridebunt eum !</span>
</div>
<hr>
<div class="verse">
  <span class="verse-num">19</span><span class="verse-text">neque enim quod habendum erat directo sensu distribuit ;  similiter et quod non erat habendum.</span>
</div>
<hr>
<div class="verse">
  <span class="verse-num">20</span><span class="verse-text">Lapsus falsæ linguæ quasi qui in pavimento cadens :  sic casus malorum festinanter veniet.</span>
</div>
<hr>
<div class="verse">
  <span class="verse-num">21</span><span class="verse-text">Homo acharis quasi fabula vana,  in ore indisciplinatorum assidua erit.</span>
</div>
<hr>
<div class="verse">
  <span class="verse-num">22</span><span class="verse-text">Ex ore fatui reprobabitur parabola :  non enim dicit illam in tempore suo.</span>
</div>
<hr>
<div class="verse">
  <span class="verse-num">23</span><span class="verse-text">Est qui vetatur peccare præ inopia,  et in requie sua stimulabitur.</span>
</div>
<hr>
<div class="verse">
  <span class="verse-num">24</span><span class="verse-text">Est qui perdet animam suam præ confusione,  et ab imprudenti persona perdet eam :  personæ autem acceptione perdet se.</span>
</div>
<hr>
<div class="verse">
  <span class="verse-num">25</span><span class="verse-text">Est qui præ confusione promittit amico,  et lucratus est eum inimicum gratis.</span>
</div>
<hr>
<div class="verse">
  <span class="verse-num">26</span><span class="verse-text">Opprobrium nequam in homine mendacium :  et in ore indisciplinatorum assidue erit.</span>
</div>
<hr>
<div class="verse">
  <span class="verse-num">27</span><span class="verse-text">Potior fur quam assiduitas viri mendacis :  perditionem autem ambo hæreditabunt.</span>
</div>
<hr>
<div class="verse">
  <span class="verse-num">28</span><span class="verse-text">Mores hominum mendacium sine honore,  et confusio illorum cum ipsis sine intermissione.</span>
</div>
<hr>
<div class="verse">
  <span class="verse-num">29</span><span class="verse-text">Sapiens in verbis producet seipsum,  et homo prudens placebit magnatis.</span>
</div>
<hr>
<div class="verse">
  <span class="verse-num">30</span><span class="verse-text">Qui operatur terram suam inaltabit acervum frugum,  et qui operatur justitiam, ipse exaltabitur :  qui vero placet magnatis effugiet iniquitatem.</span>
</div>
<hr>
<div class="verse">
  <span class="verse-num">31</span><span class="verse-text">Xenia et dona excæcant oculos judicum,  et quasi mutus, in ore avertit correptiones eorum.</span>
</div>
<hr>
<div class="verse">
  <span class="verse-num">32</span><span class="verse-text">Sapientia absconsa, et thesaurus invisus,  quæ utilitas in utrisque ?</span>
</div>
<hr>
<div class="verse">
  <span class="verse-num">33</span><span class="verse-text">Melior est qui celat insipientiam suam,  quam homo qui abscondit sapientiam suam.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 20 }
      };
    </script>
    <script src="../assets/app.js"></script>
  </body>
</html>
