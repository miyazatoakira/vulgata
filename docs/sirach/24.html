<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 24</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 24</h1>
<div class="verse">
  <span class="verse-num">1</span><span class="verse-text">Sapientia laudabit animam suam,  et in Deo honorabitur,  et in medio populi sui gloriabitur,</span>
</div>
<hr>
<div class="verse">
  <span class="verse-num">2</span><span class="verse-text">et in ecclesiis Altissimi aperiet os suum,  et in conspectu virtutis illius gloriabitur,</span>
</div>
<hr>
<div class="verse">
  <span class="verse-num">3</span><span class="verse-text">et in medio populi sui exaltabitur,  et in plenitudine sancta admirabitur,</span>
</div>
<hr>
<div class="verse">
  <span class="verse-num">4</span><span class="verse-text">et in multitudine electorum habebit laudem,  et inter benedictos benedicetur, dicens :</span>
</div>
<hr>
<div class="verse">
  <span class="verse-num">5</span><span class="verse-text">Ego ex ore Altissimi prodivi,  primogenita ante omnem creaturam.</span>
</div>
<hr>
<div class="verse">
  <span class="verse-num">6</span><span class="verse-text">Ego feci in cælis ut oriretur lumen indeficiens,  et sicut nebula texi omnem terram.</span>
</div>
<hr>
<div class="verse">
  <span class="verse-num">7</span><span class="verse-text">Ego in altissimis habitavi,  et thronus meus in columna nubis.</span>
</div>
<hr>
<div class="verse">
  <span class="verse-num">8</span><span class="verse-text">Gyrum cæli circuivi sola,  et profundum abyssi penetravi :  in fluctibus maris ambulavi.</span>
</div>
<hr>
<div class="verse">
  <span class="verse-num">9</span><span class="verse-text">Et in omni terra steti :  et in omni populo,</span>
</div>
<hr>
<div class="verse">
  <span class="verse-num">10</span><span class="verse-text">et in omni gente primatum habui :</span>
</div>
<hr>
<div class="verse">
  <span class="verse-num">11</span><span class="verse-text">et omnium excellentium et humilium corda virtute calcavi.  Et in his omnibus requiem quæsivi,  et in hæreditate Domini morabor.</span>
</div>
<hr>
<div class="verse">
  <span class="verse-num">12</span><span class="verse-text">Tunc præcepit, et dixit mihi Creator omnium :  et qui creavit me, requievit in tabernaculo meo.</span>
</div>
<hr>
<div class="verse">
  <span class="verse-num">13</span><span class="verse-text">Et dixit mihi : In Jacob inhabita,  et in Israël hæreditare,  et in electis meis mitte radices.</span>
</div>
<hr>
<div class="verse">
  <span class="verse-num">14</span><span class="verse-text">Ab initio et ante sæcula creata sum,  et usque ad futurum sæculum non desinam :  et in habitatione sancta coram ipso ministravi.</span>
</div>
<hr>
<div class="verse">
  <span class="verse-num">15</span><span class="verse-text">Et sic in Sion firmata sum,  et in civitate sanctificata similiter requievi,  et in Jerusalem potestas mea.</span>
</div>
<hr>
<div class="verse">
  <span class="verse-num">16</span><span class="verse-text">Et radicavi in populo honorificato,  et in parte Dei mei hæreditas illius,  et in plenitudine sanctorum detentio mea.</span>
</div>
<hr>
<div class="verse">
  <span class="verse-num">17</span><span class="verse-text">Quasi cedrus exaltata sum in Libano,  et quasi cypressus in monte Sion :</span>
</div>
<hr>
<div class="verse">
  <span class="verse-num">18</span><span class="verse-text">quasi palma exaltata sum in Cades,  et quasi plantatio rosæ in Jericho :</span>
</div>
<hr>
<div class="verse">
  <span class="verse-num">19</span><span class="verse-text">quasi oliva speciosa in campis,  et quasi platanus exaltata sum juxta aquam in plateis.</span>
</div>
<hr>
<div class="verse">
  <span class="verse-num">20</span><span class="verse-text">Sicut cinnamomum et balsamum aromatizans odorem dedi ;  quasi myrrha electa dedi suavitatem odoris :</span>
</div>
<hr>
<div class="verse">
  <span class="verse-num">21</span><span class="verse-text">et quasi storax, et galbanus, et ungula, et gutta,  et quasi Libanus non incisus vaporavi habitationem meam,  et quasi balsamum non mistum odor meus.</span>
</div>
<hr>
<div class="verse">
  <span class="verse-num">22</span><span class="verse-text">Ego quasi terebinthus extendi ramos meos,  et rami mei honoris et gratiæ.</span>
</div>
<hr>
<div class="verse">
  <span class="verse-num">23</span><span class="verse-text">Ego quasi vitis fructificavi suavitatem odoris :  et flores mei fructus honoris et honestatis.</span>
</div>
<hr>
<div class="verse">
  <span class="verse-num">24</span><span class="verse-text">Ego mater pulchræ dilectionis, et timoris,  et agnitionis, et sanctæ spei.</span>
</div>
<hr>
<div class="verse">
  <span class="verse-num">25</span><span class="verse-text">In me gratia omnis viæ et veritatis :  in me omnis spes vitæ et virtutis.</span>
</div>
<hr>
<div class="verse">
  <span class="verse-num">26</span><span class="verse-text">Transite ad me, omnes qui concupiscitis me,  et a generationibus meis implemini :</span>
</div>
<hr>
<div class="verse">
  <span class="verse-num">27</span><span class="verse-text">spiritus enim meus super mel dulcis,  et hæreditas mea super mel et favum.</span>
</div>
<hr>
<div class="verse">
  <span class="verse-num">28</span><span class="verse-text">Memoria mea in generationes sæculorum.</span>
</div>
<hr>
<div class="verse">
  <span class="verse-num">29</span><span class="verse-text">Qui edunt me, adhuc esurient,  et qui bibunt me, adhuc sitient.</span>
</div>
<hr>
<div class="verse">
  <span class="verse-num">30</span><span class="verse-text">Qui audit me non confundetur,  et qui operantur in me non peccabunt :</span>
</div>
<hr>
<div class="verse">
  <span class="verse-num">31</span><span class="verse-text">qui elucidant me, vitam æternam habebunt.</span>
</div>
<hr>
<div class="verse">
  <span class="verse-num">32</span><span class="verse-text">Hæc omnia liber vitæ,  et testamentum Altissimi, et agnitio veritatis.</span>
</div>
<hr>
<div class="verse">
  <span class="verse-num">33</span><span class="verse-text">Legem mandavit Moyses in præceptis justitiarum,  et hæreditatem domui Jacob,  et Israël promissiones.</span>
</div>
<hr>
<div class="verse">
  <span class="verse-num">34</span><span class="verse-text">Posuit David, puero suo,  excitare regem ex ipso fortissimum,  et in throno honoris sedentem in sempiternum.</span>
</div>
<hr>
<div class="verse">
  <span class="verse-num">35</span><span class="verse-text">Qui implet quasi Phison sapientiam,  et sicut Tigris in diebus novorum :</span>
</div>
<hr>
<div class="verse">
  <span class="verse-num">36</span><span class="verse-text">qui adimplet quasi Euphrates sensum,  qui multiplicat quasi Jordanis in tempore messis :</span>
</div>
<hr>
<div class="verse">
  <span class="verse-num">37</span><span class="verse-text">qui mittit disciplinam sicut lucem,  et assistens quasi Gehon in die vindemiæ.</span>
</div>
<hr>
<div class="verse">
  <span class="verse-num">38</span><span class="verse-text">Qui perficit primus scire ipsam,  et infirmior non investigabit eam.</span>
</div>
<hr>
<div class="verse">
  <span class="verse-num">39</span><span class="verse-text">A mari enim abundavit cogitatio ejus,  et consilium illius ab abysso magna.</span>
</div>
<hr>
<div class="verse">
  <span class="verse-num">40</span><span class="verse-text">Ego sapientia effudi flumina :</span>
</div>
<hr>
<div class="verse">
  <span class="verse-num">41</span><span class="verse-text">ego quasi trames aquæ immensæ de fluvio :  ego quasi fluvii dioryx,  et sicut aquæductus exivi de paradiso.</span>
</div>
<hr>
<div class="verse">
  <span class="verse-num">42</span><span class="verse-text">Dixi : Rigabo hortum meum plantationum,  et inebriabo prati mei fructum.</span>
</div>
<hr>
<div class="verse">
  <span class="verse-num">43</span><span class="verse-text">Et ecce factus est mihi trames abundans,  et fluvius meus appropinquavit ad mare :</span>
</div>
<hr>
<div class="verse">
  <span class="verse-num">44</span><span class="verse-text">quoniam doctrinam quasi antelucanum illumino omnibus,  et enarrabo illam usque ad longinquum.</span>
</div>
<hr>
<div class="verse">
  <span class="verse-num">45</span><span class="verse-text">Penetrabo omnes inferiores partes terræ,  et inspiciam omnes dormientes,  et illuminabo omnes sperantes in Domino.</span>
</div>
<hr>
<div class="verse">
  <span class="verse-num">46</span><span class="verse-text">Adhuc doctrinam quasi prophetiam effundam,  et relinquam illam quærentibus sapientiam,  et non desinam in progenies illorum usque in ævum sanctum.</span>
</div>
<hr>
<div class="verse">
  <span class="verse-num">47</span><span class="verse-text">Videte quoniam non soli mihi laboravi,  sed omnibus exquirentibus veritatem.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 24 }
      };
    </script>
    <script src="../assets/app.js"></script>
  </body>
</html>
