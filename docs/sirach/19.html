<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 19</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 19</h1>
<div class="verse">
  <span class="verse-num">1</span><span class="verse-text">Operarius ebriosus non locupletabitur :  et qui spernit modica paulatim decidet.</span>
</div>
<hr>
<div class="verse">
  <span class="verse-num">2</span><span class="verse-text">Vinum et mulieres apostatare faciunt sapientes,  et arguent sensatos.</span>
</div>
<hr>
<div class="verse">
  <span class="verse-num">3</span><span class="verse-text">Et qui se jungit fornicariis erit nequam :  putredo et vermes hæreditabunt illum :  et extolletur in exemplum majus,  et tolletur de numero anima ejus.</span>
</div>
<hr>
<div class="verse">
  <span class="verse-num">4</span><span class="verse-text">Qui credit cito levis corde est, et minorabitur :  et qui delinquit in animam suam, insuper habebitur.</span>
</div>
<hr>
<div class="verse">
  <span class="verse-num">5</span><span class="verse-text">Qui gaudet iniquitate, denotabitur :  et qui odit correptionem, minuetur vita :  et qui odit loquacitatem, extinguit malitiam.</span>
</div>
<hr>
<div class="verse">
  <span class="verse-num">6</span><span class="verse-text">Qui peccat in animam suam, pœnitebit :  et qui jucundatur in malitia, denotabitur.</span>
</div>
<hr>
<div class="verse">
  <span class="verse-num">7</span><span class="verse-text">Ne iteres verbum nequam et durum,  et non minoraberis.</span>
</div>
<hr>
<div class="verse">
  <span class="verse-num">8</span><span class="verse-text">Amico et inimico noli narrare sensum tuum :  et si est tibi delictum, noli denudare :</span>
</div>
<hr>
<div class="verse">
  <span class="verse-num">9</span><span class="verse-text">audiet enim te, et custodiet te,  et quasi defendens peccatum, odiet te,  et sic aderit tibi semper.</span>
</div>
<hr>
<div class="verse">
  <span class="verse-num">10</span><span class="verse-text">Audisti verbum adversus proximum tuum ?  commoriatur in te, fidens quoniam non te dirumpet.</span>
</div>
<hr>
<div class="verse">
  <span class="verse-num">11</span><span class="verse-text">A facie verbi parturit fatuus,  tamquam gemitus partus infantis.</span>
</div>
<hr>
<div class="verse">
  <span class="verse-num">12</span><span class="verse-text">Sagitta infixa femori carnis,  sic verbum in corde stulti.</span>
</div>
<hr>
<div class="verse">
  <span class="verse-num">13</span><span class="verse-text">Corripe amicum,  ne forte non intellexerit, et dicat : Non feci :  aut, si fecerit, ne iterum addat facere.</span>
</div>
<hr>
<div class="verse">
  <span class="verse-num">14</span><span class="verse-text">Corripe proximum, ne forte non dixerit :  et si dixerit, ne forte iteret.</span>
</div>
<hr>
<div class="verse">
  <span class="verse-num">15</span><span class="verse-text">Corripe amicum, sæpe enim fit commissio :</span>
</div>
<hr>
<div class="verse">
  <span class="verse-num">16</span><span class="verse-text">et non omni verbo credas.  Est qui labitur lingua, sed non ex animo :</span>
</div>
<hr>
<div class="verse">
  <span class="verse-num">17</span><span class="verse-text">quis est enim qui non deliquerit in lingua sua ?      Corripe proximum antequam commineris,</span>
</div>
<hr>
<div class="verse">
  <span class="verse-num">18</span><span class="verse-text">et da locum timori Altissimi :  quia omnis sapientia timor Dei, et in illa timere Deum,  et in omni sapientia dispositio legis.</span>
</div>
<hr>
<div class="verse">
  <span class="verse-num">19</span><span class="verse-text">Et non est sapientia nequitiæ disciplina,  et non est cogitatus peccatorum prudentia.</span>
</div>
<hr>
<div class="verse">
  <span class="verse-num">20</span><span class="verse-text">Est nequitia, et in ipsa execratio,  et est insipiens qui minuitur sapientia.</span>
</div>
<hr>
<div class="verse">
  <span class="verse-num">21</span><span class="verse-text">Melior est homo qui minuitur sapientia,  et deficiens sensu, in timore,  quam qui abundat sensu,  et transgreditur legem Altissimi.</span>
</div>
<hr>
<div class="verse">
  <span class="verse-num">22</span><span class="verse-text">Est solertia certa, et ipsa iniqua :</span>
</div>
<hr>
<div class="verse">
  <span class="verse-num">23</span><span class="verse-text">et est qui emittit verbum certum enarrans veritatem.  Est qui nequiter humiliat se,  et interiora ejus plena sunt dolo :</span>
</div>
<hr>
<div class="verse">
  <span class="verse-num">24</span><span class="verse-text">et est qui se nimium submittit a multa humilitate :  et est qui inclinat faciem suam,  et fingit se non videre quod ignoratum est :</span>
</div>
<hr>
<div class="verse">
  <span class="verse-num">25</span><span class="verse-text">et si ab imbecillitate virium vetetur peccare,  si invenerit tempus malefaciendi, malefaciet.</span>
</div>
<hr>
<div class="verse">
  <span class="verse-num">26</span><span class="verse-text">Ex visu cognoscitur vir,  et ab occursu faciei cognoscitur sensatus.</span>
</div>
<hr>
<div class="verse">
  <span class="verse-num">27</span><span class="verse-text">Amictus corporis, et risus dentium,  et ingressus hominis, enuntiant de illo.</span>
</div>
<hr>
<div class="verse">
  <span class="verse-num">28</span><span class="verse-text">Est correptio mendax in ira contumeliosi,  et est judicium quod non probatur esse bonum :  et est tacens, et ipse est prudens.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 19 }
      };
    </script>
    <script src="../assets/app.js"></script>
  </body>
</html>
