<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 44</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 44</h1>
<div class="verse">
  <span class="verse-num">1</span><span class="verse-text">Laudemus viros gloriosos,  et parentes nostros in generatione sua.</span>
</div>
<hr>
<div class="verse">
  <span class="verse-num">2</span><span class="verse-text">Multam gloriam fecit Dominus :  magnificentia sua a sæculo.</span>
</div>
<hr>
<div class="verse">
  <span class="verse-num">3</span><span class="verse-text">Dominantes in potestatibus suis,  homines magni virtute et prudentia sua præditi,  nuntiantes in prophetis dignitatem prophetarum :</span>
</div>
<hr>
<div class="verse">
  <span class="verse-num">4</span><span class="verse-text">et imperantes in præsenti populo,  et virtute prudentiæ populis sanctissima verba :</span>
</div>
<hr>
<div class="verse">
  <span class="verse-num">5</span><span class="verse-text">in peritia sua requirentes modos musicos,  et narrantes carmina Scripturarum :</span>
</div>
<hr>
<div class="verse">
  <span class="verse-num">6</span><span class="verse-text">homines divites in virtute,  pulchritudinis studium habentes,  pacificantes in domibus suis.</span>
</div>
<hr>
<div class="verse">
  <span class="verse-num">7</span><span class="verse-text">Omnes isti in generationibus gentis suæ gloriam adepti sunt,  et in diebus suis habentur in laudibus.</span>
</div>
<hr>
<div class="verse">
  <span class="verse-num">8</span><span class="verse-text">Qui de illis nati sunt reliquerunt nomen  narrandi laudes eorum.</span>
</div>
<hr>
<div class="verse">
  <span class="verse-num">9</span><span class="verse-text">Et sunt quorum non est memoria :  perierunt quasi qui non fuerint :  et nati sunt quasi non nati,  et filii ipsorum cum ipsis.</span>
</div>
<hr>
<div class="verse">
  <span class="verse-num">10</span><span class="verse-text">Sed illi viri misericordiæ sunt,  quorum pietates non defuerunt.</span>
</div>
<hr>
<div class="verse">
  <span class="verse-num">11</span><span class="verse-text">Cum semine eorum permanent bona :</span>
</div>
<hr>
<div class="verse">
  <span class="verse-num">12</span><span class="verse-text">hæreditas sancta nepotes eorum,  et in testamentis stetit semen eorum :</span>
</div>
<hr>
<div class="verse">
  <span class="verse-num">13</span><span class="verse-text">et filii eorum propter illos usque in æternum manent :  semen eorum et gloria eorum non derelinquetur.</span>
</div>
<hr>
<div class="verse">
  <span class="verse-num">14</span><span class="verse-text">Corpora ipsorum in pace sepulta sunt,  et nomen eorum vivit in generationem et generationem.</span>
</div>
<hr>
<div class="verse">
  <span class="verse-num">15</span><span class="verse-text">Sapientiam ipsorum narrent populi,  et laudem eorum nuntiet ecclesia.</span>
</div>
<hr>
<div class="verse">
  <span class="verse-num">16</span><span class="verse-text">Enoch placuit Deo, et translatus est in paradisum,  ut det gentibus pœnitentiam.</span>
</div>
<hr>
<div class="verse">
  <span class="verse-num">17</span><span class="verse-text">Noë inventus est perfectus, justus,  et in tempore iracundiæ factus est reconciliatio.</span>
</div>
<hr>
<div class="verse">
  <span class="verse-num">18</span><span class="verse-text">Ideo dimissum est reliquum terræ,  cum factum est diluvium.</span>
</div>
<hr>
<div class="verse">
  <span class="verse-num">19</span><span class="verse-text">Testamenta sæculi posita sunt apud illum,  ne deleri possit diluvio omnis caro.</span>
</div>
<hr>
<div class="verse">
  <span class="verse-num">20</span><span class="verse-text">Abraham magnus pater multitudinis gentium,  et non est inventus similis illi in gloria :  qui conservavit legem Excelsi,  et fuit in testamento cum illo.</span>
</div>
<hr>
<div class="verse">
  <span class="verse-num">21</span><span class="verse-text">In carne ejus stare fecit testamentum,  et in tentatione inventus est fidelis.</span>
</div>
<hr>
<div class="verse">
  <span class="verse-num">22</span><span class="verse-text">Ideo jurejurando dedit illi gloriam in gente sua,  crescere illum quasi terræ cumulum,</span>
</div>
<hr>
<div class="verse">
  <span class="verse-num">23</span><span class="verse-text">et ut stellas exaltare semen ejus,  et hæreditare illos a mari usque ad mare,  et a flumine usque ad terminos terræ.</span>
</div>
<hr>
<div class="verse">
  <span class="verse-num">24</span><span class="verse-text">Et in Isaac eodem modo fecit,  propter Abraham patrem ejus.</span>
</div>
<hr>
<div class="verse">
  <span class="verse-num">25</span><span class="verse-text">Benedictionem omnium gentium dedit illi Dominus,  et testamentum confirmavit super caput Jacob.</span>
</div>
<hr>
<div class="verse">
  <span class="verse-num">26</span><span class="verse-text">Agnovit eum in benedictionibus suis,  et dedit illi hæreditatem,  et divisit illi partem in tribubus duodecim.</span>
</div>
<hr>
<div class="verse">
  <span class="verse-num">27</span><span class="verse-text">Et conservavit illi homines misericordiæ,  invenientes gratiam in oculis omnis carnis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 44 }
      };
    </script>
    <script src="../assets/app.js"></script>
  </body>
</html>
