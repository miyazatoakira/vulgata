<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 37</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 37</h1>
<div class="verse">
  <span class="verse-num">1</span><span class="verse-text">Omnis amicus dicet : Et ego amicitiam copulavi :  sed est amicus solo nomine amicus.  Nonne tristitia inest usque ad mortem ?</span>
</div>
<hr>
<div class="verse">
  <span class="verse-num">2</span><span class="verse-text">sodalis autem et amicus ad inimicitiam convertentur.</span>
</div>
<hr>
<div class="verse">
  <span class="verse-num">3</span><span class="verse-text">O præsumptio nequissima, unde creata es  cooperire aridam malitia et dolositate illius ?</span>
</div>
<hr>
<div class="verse">
  <span class="verse-num">4</span><span class="verse-text">Sodalis amico conjucundatur in oblectationibus,  et in tempore tribulationis adversarius erit.</span>
</div>
<hr>
<div class="verse">
  <span class="verse-num">5</span><span class="verse-text">Sodalis amico condolet causa ventris,  et contra hostem accipiet scutum.</span>
</div>
<hr>
<div class="verse">
  <span class="verse-num">6</span><span class="verse-text">Non obliviscaris amici tui in animo tuo,  et non immemor sis illius in opibus tuis.</span>
</div>
<hr>
<div class="verse">
  <span class="verse-num">7</span><span class="verse-text">Noli consiliari cum eo qui tibi insidiatur,  et a zelantibus te absconde consilium.</span>
</div>
<hr>
<div class="verse">
  <span class="verse-num">8</span><span class="verse-text">Omnis consiliarius prodit consilium,  sed est consiliarius in semetipso.</span>
</div>
<hr>
<div class="verse">
  <span class="verse-num">9</span><span class="verse-text">A consiliario serva animam tuam :  prius scito quæ sit illius necessitas :  et ipse enim animo suo cogitabit :</span>
</div>
<hr>
<div class="verse">
  <span class="verse-num">10</span><span class="verse-text">ne forte mittat sudem in terram,  et dicat tibi :</span>
</div>
<hr>
<div class="verse">
  <span class="verse-num">11</span><span class="verse-text">Bona est via tua :  et stet e contrario videre quid tibi eveniat.</span>
</div>
<hr>
<div class="verse">
  <span class="verse-num">12</span><span class="verse-text">Cum viro irreligioso tracta de sanctitate,  et cum injusto de justitia,  et cum muliere de ea quæ æmulatur,  cum timido de bello,  cum negotiatore de trajectione,  cum emptore de venditione,  cum viro livido de gratiis agendis,</span>
</div>
<hr>
<div class="verse">
  <span class="verse-num">13</span><span class="verse-text">cum impio de pietate,  cum inhonesto de honestate,  cum operario agrario de omni opere,</span>
</div>
<hr>
<div class="verse">
  <span class="verse-num">14</span><span class="verse-text">cum operario annuali de consummatione anni,  cum servo pigro de multa operatione.  Non attendas his in omni consilio :</span>
</div>
<hr>
<div class="verse">
  <span class="verse-num">15</span><span class="verse-text">sed cum viro sancto assiduus esto,  quemcumque cognoveris observantem timorem Dei :</span>
</div>
<hr>
<div class="verse">
  <span class="verse-num">16</span><span class="verse-text">cujus anima est secundum animam tuam,  et qui, cum titubaveris in tenebris, condolebit tibi.</span>
</div>
<hr>
<div class="verse">
  <span class="verse-num">17</span><span class="verse-text">Cor boni consilii statue tecum :  non est enim tibi aliud pluris illo.</span>
</div>
<hr>
<div class="verse">
  <span class="verse-num">18</span><span class="verse-text">Anima viri sancti enuntiat aliquando vera,  quam septem circumspectores sedentes in excelso ad speculandum.</span>
</div>
<hr>
<div class="verse">
  <span class="verse-num">19</span><span class="verse-text">Et in his omnibus deprecare Altissimum,  ut dirigat in veritate viam tuam.</span>
</div>
<hr>
<div class="verse">
  <span class="verse-num">20</span><span class="verse-text">Ante omnia opera verbum verax præcedat te,  et ante omnem actum consilium stabile.</span>
</div>
<hr>
<div class="verse">
  <span class="verse-num">21</span><span class="verse-text">Verbum nequam immutabit cor :  ex quo partes quatuor oriuntur :  bonum et malum, vita et mors :  et dominatrix illorum est assidua lingua.  Est vir astutus multorum eruditor,  et animæ suæ inutilis est.</span>
</div>
<hr>
<div class="verse">
  <span class="verse-num">22</span><span class="verse-text">Vir peritus multos erudivit,  et animæ suæ suavis est.</span>
</div>
<hr>
<div class="verse">
  <span class="verse-num">23</span><span class="verse-text">Qui sophistice loquitur odibilis est :  in omni re defraudabitur.</span>
</div>
<hr>
<div class="verse">
  <span class="verse-num">24</span><span class="verse-text">Non est illi data a Domino gratia,  omni enim sapientia defraudatus est.</span>
</div>
<hr>
<div class="verse">
  <span class="verse-num">25</span><span class="verse-text">Est sapiens animæ suæ sapiens,  et fructus sensus illius laudabilis.</span>
</div>
<hr>
<div class="verse">
  <span class="verse-num">26</span><span class="verse-text">Vir sapiens plebem suam erudit,  et fructus sensus illius fideles sunt.</span>
</div>
<hr>
<div class="verse">
  <span class="verse-num">27</span><span class="verse-text">Vir sapiens implebitur benedictionibus,  et videntes illum laudabunt.</span>
</div>
<hr>
<div class="verse">
  <span class="verse-num">28</span><span class="verse-text">Vita viri in numero dierum :  dies autem Israël innumerabiles sunt.</span>
</div>
<hr>
<div class="verse">
  <span class="verse-num">29</span><span class="verse-text">Sapiens in populo hæreditabit honorem,  et nomen illius erit vivens in æternum.</span>
</div>
<hr>
<div class="verse">
  <span class="verse-num">30</span><span class="verse-text">Fili, in vita tua tenta animam tuam,  et si fuerit nequam non des illi potestatem :</span>
</div>
<hr>
<div class="verse">
  <span class="verse-num">31</span><span class="verse-text">non enim omnia omnibus expediunt,  et non omni animæ omne genus placet.</span>
</div>
<hr>
<div class="verse">
  <span class="verse-num">32</span><span class="verse-text">Noli avidus esse in omni epulatione,  et non te effundas super omnem escam :</span>
</div>
<hr>
<div class="verse">
  <span class="verse-num">33</span><span class="verse-text">in multis enim escis erit infirmitas,  et aviditas appropinquabit usque ad choleram.</span>
</div>
<hr>
<div class="verse">
  <span class="verse-num">34</span><span class="verse-text">Propter crapulam multi obierunt :  qui autem abstinens est adjiciet vitam.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 37 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
