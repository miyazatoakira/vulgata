<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 28</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 28</h1>
<div class="verse">
  <span class="verse-num">1</span><span class="verse-text">Qui vindicari vult, a Domino inveniet vindictam,  et peccata illius servans servabit.</span>
</div>
<hr>
<div class="verse">
  <span class="verse-num">2</span><span class="verse-text">Relinque proximo tuo nocenti te,  et tunc deprecanti tibi peccata solventur.</span>
</div>
<hr>
<div class="verse">
  <span class="verse-num">3</span><span class="verse-text">Homo homini reservat iram,  et a Deo quærit medelam :</span>
</div>
<hr>
<div class="verse">
  <span class="verse-num">4</span><span class="verse-text">in hominem similem sibi non habet misericordiam,  et de peccatis suis deprecatur.</span>
</div>
<hr>
<div class="verse">
  <span class="verse-num">5</span><span class="verse-text">Ipse cum caro sit reservat iram,  et propitiationem petit a Deo :  quis exorabit pro delictis illius ?</span>
</div>
<hr>
<div class="verse">
  <span class="verse-num">6</span><span class="verse-text">Memento novissimorum, et desine inimicari :</span>
</div>
<hr>
<div class="verse">
  <span class="verse-num">7</span><span class="verse-text">tabitudo enim et mors imminent in mandatis ejus.</span>
</div>
<hr>
<div class="verse">
  <span class="verse-num">8</span><span class="verse-text">Memorare timorem Dei,  et non irascaris proximo.</span>
</div>
<hr>
<div class="verse">
  <span class="verse-num">9</span><span class="verse-text">Memorare testamentum Altissimi,  et despice ignorantiam proximi.</span>
</div>
<hr>
<div class="verse">
  <span class="verse-num">10</span><span class="verse-text">Abstine te a lite,  et minues peccata.</span>
</div>
<hr>
<div class="verse">
  <span class="verse-num">11</span><span class="verse-text">Homo enim iracundus incendit litem,  et vir peccator turbabit amicos,  et in medio pacem habentium immittet inimicitiam.</span>
</div>
<hr>
<div class="verse">
  <span class="verse-num">12</span><span class="verse-text">Secundum enim ligna silvæ sic ignis exardescit :  et secundum virtutem hominis sic iracundia illius erit,  et secundum substantiam suam exaltabit iram suam.</span>
</div>
<hr>
<div class="verse">
  <span class="verse-num">13</span><span class="verse-text">Certamen festinatum incendit ignem,  et lis festinans effundit sanguinem :  et lingua testificans adducit mortem.</span>
</div>
<hr>
<div class="verse">
  <span class="verse-num">14</span><span class="verse-text">Si sufflaveris in scintillam, quasi ignis exardebit :  et si exspueris super illam, extinguetur :  utraque ex ore proficiscuntur.</span>
</div>
<hr>
<div class="verse">
  <span class="verse-num">15</span><span class="verse-text">Susurro et bilinguis maledictus,  multos enim turbabit pacem habentes.</span>
</div>
<hr>
<div class="verse">
  <span class="verse-num">16</span><span class="verse-text">Lingua tertia multos commovit,  et dispersit illos de gente in gentem.</span>
</div>
<hr>
<div class="verse">
  <span class="verse-num">17</span><span class="verse-text">Civitates muratas divitum destruxit,  et domus magnatorum effodit.</span>
</div>
<hr>
<div class="verse">
  <span class="verse-num">18</span><span class="verse-text">Virtutes populorum concidit,  et gentes fortes dissolvit.</span>
</div>
<hr>
<div class="verse">
  <span class="verse-num">19</span><span class="verse-text">Lingua tertia mulieres viratas ejecit,  et privavit illas laboribus suis.</span>
</div>
<hr>
<div class="verse">
  <span class="verse-num">20</span><span class="verse-text">Qui respicit illam non habebit requiem,  nec habebit amicum in quo requiescat.</span>
</div>
<hr>
<div class="verse">
  <span class="verse-num">21</span><span class="verse-text">Flagelli plaga livorem facit :  plaga autem linguæ comminuet ossa.</span>
</div>
<hr>
<div class="verse">
  <span class="verse-num">22</span><span class="verse-text">Multi ceciderunt in ore gladii :  sed non sic quasi qui interierunt per linguam suam.</span>
</div>
<hr>
<div class="verse">
  <span class="verse-num">23</span><span class="verse-text">Beatus qui tectus est a lingua nequam,  qui in iracundiam illius non transivit,  et qui non attraxit jugum illius,  et in vinculis ejus non est ligatus :</span>
</div>
<hr>
<div class="verse">
  <span class="verse-num">24</span><span class="verse-text">jugum enim illius jugum ferreum est,  et vinculum illius vinculum æreum est ;</span>
</div>
<hr>
<div class="verse">
  <span class="verse-num">25</span><span class="verse-text">mors illius mors nequissima :  et utilis potius infernus quam illa.</span>
</div>
<hr>
<div class="verse">
  <span class="verse-num">26</span><span class="verse-text">Perseverantia illius non permanebit,  sed obtinebit vias injustorum,  et in flamma sua non comburet justos.</span>
</div>
<hr>
<div class="verse">
  <span class="verse-num">27</span><span class="verse-text">Qui relinquunt Deum incident in illam,  et exardebit in illis, et non extinguetur,  et immittetur in illos quasi leo,  et quasi pardus lædet illos.</span>
</div>
<hr>
<div class="verse">
  <span class="verse-num">28</span><span class="verse-text">Sepi aures tuas spinis :  linguam nequam noli audire :  et ori tuo facito ostia et seras.</span>
</div>
<hr>
<div class="verse">
  <span class="verse-num">29</span><span class="verse-text">Aurum tuum et argentum tuum confla,  et verbis tuis facito stateram,  et frenos ori tuo rectos :</span>
</div>
<hr>
<div class="verse">
  <span class="verse-num">30</span><span class="verse-text">et attende ne forte labaris in lingua,  et cadas in conspectu inimicorum insidiantium tibi,  et sit casus tuus insanabilis in mortem.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 28 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
