<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 32</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 32</h1>
<div class="verse">
  <span class="verse-num">1</span><span class="verse-text">Rectorem te posuerunt ? noli extolli :  esto in illis quasi unus ex ipsis.</span>
</div>
<hr>
<div class="verse">
  <span class="verse-num">2</span><span class="verse-text">Curam illorum habe, et sic conside,  et omni cura tua explicita recumbe :</span>
</div>
<hr>
<div class="verse">
  <span class="verse-num">3</span><span class="verse-text">ut læteris propter illos,  et ornamentum gratiæ accipias coronam,  et dignationem consequaris corrogationis.</span>
</div>
<hr>
<div class="verse">
  <span class="verse-num">4</span><span class="verse-text">Loquere major natu :  decet enim te</span>
</div>
<hr>
<div class="verse">
  <span class="verse-num">5</span><span class="verse-text">primum verbum diligenti scientia,  et non impedias musicam.</span>
</div>
<hr>
<div class="verse">
  <span class="verse-num">6</span><span class="verse-text">Ubi auditus non est, non effundas sermonem,  et importune noli extolli in sapientia tua.</span>
</div>
<hr>
<div class="verse">
  <span class="verse-num">7</span><span class="verse-text">Gemmula carbunculi in ornamento auri,  et comparatio musicorum in convivio vini.</span>
</div>
<hr>
<div class="verse">
  <span class="verse-num">8</span><span class="verse-text">Sicut in fabricatione auri signum est smaragdi,  sic numerus musicorum in jucundo et moderato vino.</span>
</div>
<hr>
<div class="verse">
  <span class="verse-num">9</span><span class="verse-text">Audi tacens,  et pro reverentia accedet tibi bona gratia.</span>
</div>
<hr>
<div class="verse">
  <span class="verse-num">10</span><span class="verse-text">Adolescens, loquere in tua causa vix.</span>
</div>
<hr>
<div class="verse">
  <span class="verse-num">11</span><span class="verse-text">Si bis interrogatus fueris,  habeat caput responsum tuum.</span>
</div>
<hr>
<div class="verse">
  <span class="verse-num">12</span><span class="verse-text">In multis esto quasi inscius,  et audi tacens simul et quærens.</span>
</div>
<hr>
<div class="verse">
  <span class="verse-num">13</span><span class="verse-text">In medio magnatorum non præsumas :  et ubi sunt senes non multum loquaris.</span>
</div>
<hr>
<div class="verse">
  <span class="verse-num">14</span><span class="verse-text">Ante grandinem præibit coruscatio :  et ante verecundiam præibit gratia,  et pro reverentia accedet tibi bona gratia.</span>
</div>
<hr>
<div class="verse">
  <span class="verse-num">15</span><span class="verse-text">Et hora surgendi non te trices :  præcurre autem prior in domum tuam,  et illic avocare, et illic lude,</span>
</div>
<hr>
<div class="verse">
  <span class="verse-num">16</span><span class="verse-text">et age conceptiones tuas,  et non in delictis et verbo superbo :</span>
</div>
<hr>
<div class="verse">
  <span class="verse-num">17</span><span class="verse-text">et super his omnibus benedicito Dominum, qui fecit,  et inebriantem te ab omnibus bonis suis.</span>
</div>
<hr>
<div class="verse">
  <span class="verse-num">18</span><span class="verse-text">Qui timet Dominum excipiet doctrinam ejus :  et qui vigilaverint ad illum invenient benedictionem.</span>
</div>
<hr>
<div class="verse">
  <span class="verse-num">19</span><span class="verse-text">Qui quærit legem replebitur ab ea,  et qui insidiose agit scandalizabitur in ea.</span>
</div>
<hr>
<div class="verse">
  <span class="verse-num">20</span><span class="verse-text">Qui timent Dominum invenient judicium justum,  et justitias quasi lumen accendent.</span>
</div>
<hr>
<div class="verse">
  <span class="verse-num">21</span><span class="verse-text">Peccator homo vitabit correptionem,  et secundum voluntatem suam inveniet comparationem.</span>
</div>
<hr>
<div class="verse">
  <span class="verse-num">22</span><span class="verse-text">Vir consilii non disperdet intelligentiam :  alienus et superbus non pertimescet timorem :</span>
</div>
<hr>
<div class="verse">
  <span class="verse-num">23</span><span class="verse-text">etiam postquam fecit cum eo sine consilio,  et suis insectationibus arguetur.</span>
</div>
<hr>
<div class="verse">
  <span class="verse-num">24</span><span class="verse-text">Fili, sine consilio nihil facias,  et post factum non pœnitebis.</span>
</div>
<hr>
<div class="verse">
  <span class="verse-num">25</span><span class="verse-text">In via ruinæ non eas, et non offendes in lapides :  nec credas te viæ laboriosæ, ne ponas animæ tuæ scandalum.</span>
</div>
<hr>
<div class="verse">
  <span class="verse-num">26</span><span class="verse-text">Et a filiis tuis cave,  et a domesticis tuis attende.</span>
</div>
<hr>
<div class="verse">
  <span class="verse-num">27</span><span class="verse-text">In omni opere tuo crede ex fide animæ tuæ,  hoc est enim conservatio mandatorum.</span>
</div>
<hr>
<div class="verse">
  <span class="verse-num">28</span><span class="verse-text">Qui credit Deo attendit mandatis :  et qui confidit in illo non minorabitur.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 32 }
      };
    </script>
    <script src="../assets/app.js"></script>
  </body>
</html>
