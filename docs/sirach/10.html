<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 10</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 10</h1>
<div class="verse">
  <span class="verse-num">1</span><span class="verse-text">Judex sapiens judicabit populum suum,  et principatus sensati stabilis erit.</span>
</div>
<hr>
<div class="verse">
  <span class="verse-num">2</span><span class="verse-text">Secundum judicem populi, sic et ministri ejus :  et qualis rector est civitatis, tales et inhabitantes in ea.</span>
</div>
<hr>
<div class="verse">
  <span class="verse-num">3</span><span class="verse-text">Rex insipiens perdet populum suum :  et civitates inhabitabuntur per sensum potentium.</span>
</div>
<hr>
<div class="verse">
  <span class="verse-num">4</span><span class="verse-text">In manu Dei potestas terræ :  et utilem rectorem suscitabit in tempus super illam.</span>
</div>
<hr>
<div class="verse">
  <span class="verse-num">5</span><span class="verse-text">In manu Dei prosperitas hominis,  et super faciem scribæ imponet honorem suum.</span>
</div>
<hr>
<div class="verse">
  <span class="verse-num">6</span><span class="verse-text">Omnis injuriæ proximi ne memineris,  et nihil agas in operibus injuriæ.</span>
</div>
<hr>
<div class="verse">
  <span class="verse-num">7</span><span class="verse-text">Odibilis coram Deo est et hominibus superbia,  et execrabilis omnis iniquitas gentium.</span>
</div>
<hr>
<div class="verse">
  <span class="verse-num">8</span><span class="verse-text">Regnum a gente in gentem transfertur propter injustitias,  et injurias, et contumelias, et diversos dolos.</span>
</div>
<hr>
<div class="verse">
  <span class="verse-num">9</span><span class="verse-text">Avaro autem nihil est scelestius.  Quid superbit terra et cinis ?</span>
</div>
<hr>
<div class="verse">
  <span class="verse-num">10</span><span class="verse-text">Nihil est iniquius quam amare pecuniam :  hic enim et animam suam venalem habet,  quoniam in vita sua projecit intima sua.</span>
</div>
<hr>
<div class="verse">
  <span class="verse-num">11</span><span class="verse-text">Omnis potentatus brevis vita ;  languor prolixior gravat medicum.</span>
</div>
<hr>
<div class="verse">
  <span class="verse-num">12</span><span class="verse-text">Brevem languorem præcidit medicus :  sic et rex hodie est, et cras morietur.</span>
</div>
<hr>
<div class="verse">
  <span class="verse-num">13</span><span class="verse-text">Cum enim morietur homo,  hæreditabit serpentes, et bestias, et vermes.</span>
</div>
<hr>
<div class="verse">
  <span class="verse-num">14</span><span class="verse-text">Initium superbiæ hominis apostatare a Deo :</span>
</div>
<hr>
<div class="verse">
  <span class="verse-num">15</span><span class="verse-text">quoniam ab eo qui fecit illum recessit cor ejus,  quoniam initium omnis peccati est superbia.  Qui tenuerit illam adimplebitur maledictis,  et subvertet eum in finem.</span>
</div>
<hr>
<div class="verse">
  <span class="verse-num">16</span><span class="verse-text">Propterea exhonoravit Dominus conventus malorum,  et destruxit eos usque in finem.</span>
</div>
<hr>
<div class="verse">
  <span class="verse-num">17</span><span class="verse-text">Sedes ducum superborum destruxit Deus,  et sedere fecit mites pro eis.</span>
</div>
<hr>
<div class="verse">
  <span class="verse-num">18</span><span class="verse-text">Radices gentium superbarum arefecit Deus,  et plantavit humiles ex ipsis gentibus.</span>
</div>
<hr>
<div class="verse">
  <span class="verse-num">19</span><span class="verse-text">Terras gentium evertit Dominus,  et perdidit eas usque ad fundamentum.</span>
</div>
<hr>
<div class="verse">
  <span class="verse-num">20</span><span class="verse-text">Arefecit ex ipsis, et disperdidit eos,  et cessare fecit memoriam eorum a terra.</span>
</div>
<hr>
<div class="verse">
  <span class="verse-num">21</span><span class="verse-text">Memoria superborum perdidit Deus,  et reliquit memoriam humilium sensu.</span>
</div>
<hr>
<div class="verse">
  <span class="verse-num">22</span><span class="verse-text">Non est creata hominibus superbia,  neque iracundia nationi mulierum.</span>
</div>
<hr>
<div class="verse">
  <span class="verse-num">23</span><span class="verse-text">Semen hominum honorabitur hoc, quod timet Deum :  semen autem hoc exhonorabitur, quod præterit mandata Domini.</span>
</div>
<hr>
<div class="verse">
  <span class="verse-num">24</span><span class="verse-text">In medio fratrum rector illorum in honore :  et qui timent Dominum erunt in oculis illius.</span>
</div>
<hr>
<div class="verse">
  <span class="verse-num">25</span><span class="verse-text">Gloria divitum, honoratorum, et pauperum,  timor Dei est.</span>
</div>
<hr>
<div class="verse">
  <span class="verse-num">26</span><span class="verse-text">Noli despicere hominem justum pauperem,  et noli magnificare virum peccatorem divitem.</span>
</div>
<hr>
<div class="verse">
  <span class="verse-num">27</span><span class="verse-text">Magnus, et judex, et potens est in honore :  et non est major illo qui timet Deum.</span>
</div>
<hr>
<div class="verse">
  <span class="verse-num">28</span><span class="verse-text">Servo sensato liberi servient :  et vir prudens et disciplinatus non murmurabit correptus,  et inscius non honorabitur.</span>
</div>
<hr>
<div class="verse">
  <span class="verse-num">29</span><span class="verse-text">Noli extollere te in faciendo opere tuo,  et noli cunctari in tempore angustiæ.</span>
</div>
<hr>
<div class="verse">
  <span class="verse-num">30</span><span class="verse-text">Melior est qui operatur et abundat in omnibus,  quam qui gloriatur et eget pane.</span>
</div>
<hr>
<div class="verse">
  <span class="verse-num">31</span><span class="verse-text">Fili, in mansuetudine serva animam tuam,  et da illi honorem secundum meritum suum.</span>
</div>
<hr>
<div class="verse">
  <span class="verse-num">32</span><span class="verse-text">Peccantem in animam suam quis justificabit ?  et quis honorificabit exhonorantem animam suam ?</span>
</div>
<hr>
<div class="verse">
  <span class="verse-num">33</span><span class="verse-text">Pauper gloriatur per disciplinam et timorem suum :  et est homo qui honorificatur propter substantiam suam.</span>
</div>
<hr>
<div class="verse">
  <span class="verse-num">34</span><span class="verse-text">Qui autem gloriatur in paupertate, quanto magis in substantia !  et qui gloriatur in substantia, paupertatem vereatur.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 10 }
      };
    </script>
    <script src="../assets/app.js"></script>
  </body>
</html>
