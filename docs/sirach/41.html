<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 41</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 41</h1>
<div class="verse">
  <span class="verse-num">1</span><span class="verse-text">O mors, quam amara est memoria tua  homini pacem habenti in substantiis suis :</span>
</div>
<hr>
<div class="verse">
  <span class="verse-num">2</span><span class="verse-text">viro quieto, et cujus viæ directæ sunt in omnibus,  et adhuc valenti accipere cibum !</span>
</div>
<hr>
<div class="verse">
  <span class="verse-num">3</span><span class="verse-text">O mors, bonum est judicium tuum homini indigenti,  et qui minoratur viribus,</span>
</div>
<hr>
<div class="verse">
  <span class="verse-num">4</span><span class="verse-text">defecto ætate, et cui de omnibus cura est,  et incredibili, qui perdit patientiam !</span>
</div>
<hr>
<div class="verse">
  <span class="verse-num">5</span><span class="verse-text">Noli metuere judicium mortis :  memento quæ ante te fuerunt,  et quæ superventura sunt tibi :  hoc judicium a Domino omni carni.</span>
</div>
<hr>
<div class="verse">
  <span class="verse-num">6</span><span class="verse-text">Et quid superveniet tibi in beneplacito Altissimi ?  sive decem, sive centum, sive mille anni :</span>
</div>
<hr>
<div class="verse">
  <span class="verse-num">7</span><span class="verse-text">non est enim in inferno accusatio vitæ.</span>
</div>
<hr>
<div class="verse">
  <span class="verse-num">8</span><span class="verse-text">Filii abominationum fiunt filii peccatorum,  et qui conversantur secus domos impiorum.</span>
</div>
<hr>
<div class="verse">
  <span class="verse-num">9</span><span class="verse-text">Filiorum peccatorum periet hæreditas,  et cum semine illorum assiduitas opprobrii.</span>
</div>
<hr>
<div class="verse">
  <span class="verse-num">10</span><span class="verse-text">De patre impio queruntur filii,  quoniam propter illum sunt in opprobrio.</span>
</div>
<hr>
<div class="verse">
  <span class="verse-num">11</span><span class="verse-text">Væ vobis, viri impii,  qui dereliquistis legem Domini Altissimi !</span>
</div>
<hr>
<div class="verse">
  <span class="verse-num">12</span><span class="verse-text">Et si nati fueritis, in maledictione nascemini :  et si mortui fueritis, in maledictione erit pars vestra.</span>
</div>
<hr>
<div class="verse">
  <span class="verse-num">13</span><span class="verse-text">Omnia quæ de terra sunt in terram convertentur :  sic impii a maledicto in perditionem.</span>
</div>
<hr>
<div class="verse">
  <span class="verse-num">14</span><span class="verse-text">Luctus hominum in corpore ipsorum :  nomen autem impiorum delebitur.</span>
</div>
<hr>
<div class="verse">
  <span class="verse-num">15</span><span class="verse-text">Curam habe de bono nomine :  hoc enim magis permanebit tibi  quam mille thesauri pretiosi et magni.</span>
</div>
<hr>
<div class="verse">
  <span class="verse-num">16</span><span class="verse-text">Bonæ vitæ numerus dierum :  bonum autem nomen permanebit in ævum.</span>
</div>
<hr>
<div class="verse">
  <span class="verse-num">17</span><span class="verse-text">Disciplinam in pace conservate, filii :  sapientia enim abscondita, et thesaurus invisus,  quæ utilitas in utrisque ?</span>
</div>
<hr>
<div class="verse">
  <span class="verse-num">18</span><span class="verse-text">Melior est homo qui abscondit stultitiam suam,  quam homo qui abscondit sapientiam suam.</span>
</div>
<hr>
<div class="verse">
  <span class="verse-num">19</span><span class="verse-text">Verumtamen reveremini in his quæ procedunt de ore meo :</span>
</div>
<hr>
<div class="verse">
  <span class="verse-num">20</span><span class="verse-text">non est enim bonum omnem reverentiam observare,  et non omnia omnibus bene placent in fide.</span>
</div>
<hr>
<div class="verse">
  <span class="verse-num">21</span><span class="verse-text">Erubescite a patre et a matre de fornicatione :  et a præsidente et a potente de mendacio :</span>
</div>
<hr>
<div class="verse">
  <span class="verse-num">22</span><span class="verse-text">a principe et a judice de delicto :  a synagoga et plebe de iniquitate :</span>
</div>
<hr>
<div class="verse">
  <span class="verse-num">23</span><span class="verse-text">a socio et amico de injustitia,  et de loco in quo habitas :</span>
</div>
<hr>
<div class="verse">
  <span class="verse-num">24</span><span class="verse-text">de furto, de veritate Dei, et testamento :  de discubitu in panibus, et ab obfuscatione dati et accepti :</span>
</div>
<hr>
<div class="verse">
  <span class="verse-num">25</span><span class="verse-text">a salutantibus de silentio,  a respectu mulieris fornicariæ,  et ab aversione vultus cognati.</span>
</div>
<hr>
<div class="verse">
  <span class="verse-num">26</span><span class="verse-text">Ne avertas faciem a proximo tuo,  et ab auferendo partem et non restituendo.</span>
</div>
<hr>
<div class="verse">
  <span class="verse-num">27</span><span class="verse-text">Ne respicias mulierem alieni viri,  et ne scruteris ancillam ejus,  neque steteris ad lectum ejus.</span>
</div>
<hr>
<div class="verse">
  <span class="verse-num">28</span><span class="verse-text">Ab amicis de sermonibus improperii :  et cum dederis, ne improperes.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 41 }
      };
    </script>
    <script src="../assets/app.js"></script>
  </body>
</html>
