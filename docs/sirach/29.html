<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 29</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 29</h1>
<div class="verse">
  <span class="verse-num">1</span><span class="verse-text">Qui facit misericordiam fœneratur proximo suo :  et qui prævalet manu mandata servat.</span>
</div>
<hr>
<div class="verse">
  <span class="verse-num">2</span><span class="verse-text">Fœnerare proximo tuo in tempore necessitatis illius :  et iterum redde proximo in tempore suo.</span>
</div>
<hr>
<div class="verse">
  <span class="verse-num">3</span><span class="verse-text">Confirma verbum, et fideliter age cum illo :  et in omni tempore invenies quod tibi necessarium est.</span>
</div>
<hr>
<div class="verse">
  <span class="verse-num">4</span><span class="verse-text">Multi quasi inventionem æstimaverunt fœnus,  et præstiterunt molestiam his qui se adjuverunt.</span>
</div>
<hr>
<div class="verse">
  <span class="verse-num">5</span><span class="verse-text">Donec accipiant, osculantur manus dantis,  et in promissionibus humiliant vocem suam :</span>
</div>
<hr>
<div class="verse">
  <span class="verse-num">6</span><span class="verse-text">et in tempore redditionis postulabit tempus,  et loquetur verba tædii et murmurationum,  et tempus causabitur.</span>
</div>
<hr>
<div class="verse">
  <span class="verse-num">7</span><span class="verse-text">Si autem potuerit reddere, adversabitur :  solidi vix reddet dimidium,  et computabit illud quasi inventionem :</span>
</div>
<hr>
<div class="verse">
  <span class="verse-num">8</span><span class="verse-text">sin autem, fraudabit illum pecunia sua,  et possidebit illum inimicum gratis :</span>
</div>
<hr>
<div class="verse">
  <span class="verse-num">9</span><span class="verse-text">et convitia et maledicta reddet illi,  et pro honore et beneficio reddet illi contumeliam.</span>
</div>
<hr>
<div class="verse">
  <span class="verse-num">10</span><span class="verse-text">Multi non causa nequitiæ non fœnerati sunt,  sed fraudari gratis timuerunt.</span>
</div>
<hr>
<div class="verse">
  <span class="verse-num">11</span><span class="verse-text">Verumtamen super humilem animo fortior esto,  et pro eleemosyna non trahas illum.</span>
</div>
<hr>
<div class="verse">
  <span class="verse-num">12</span><span class="verse-text">Propter mandatum assume pauperem,  et propter inopiam ejus ne dimittas eum vacuum.</span>
</div>
<hr>
<div class="verse">
  <span class="verse-num">13</span><span class="verse-text">Perde pecuniam propter fratrem et amicum tuum,  et non abscondas illam sub lapide in perditionem.</span>
</div>
<hr>
<div class="verse">
  <span class="verse-num">14</span><span class="verse-text">Pone thesaurum tuum in præceptis Altissimi,  et proderit tibi magis quam aurum.</span>
</div>
<hr>
<div class="verse">
  <span class="verse-num">15</span><span class="verse-text">Conclude eleemosynam in corde pauperis,  et hæc pro te exorabit ab omni malo.</span>
</div>
<hr>
<div class="verse">
  <span class="verse-num">16</span><span class="verse-text">Super scutum potentis</span>
</div>
<hr>
<div class="verse">
  <span class="verse-num">17</span><span class="verse-text">et super lanceam</span>
</div>
<hr>
<div class="verse">
  <span class="verse-num">18</span><span class="verse-text">adversus inimicum tuum pugnabit.</span>
</div>
<hr>
<div class="verse">
  <span class="verse-num">19</span><span class="verse-text">Vir bonus fidem facit pro proximo suo :  et qui perdiderit confusionem derelinquet sibi.</span>
</div>
<hr>
<div class="verse">
  <span class="verse-num">20</span><span class="verse-text">Gratiam fidejussoris ne obliviscaris :  dedit enim pro te animam suam.</span>
</div>
<hr>
<div class="verse">
  <span class="verse-num">21</span><span class="verse-text">Repromissorem fugit peccator et immundus.</span>
</div>
<hr>
<div class="verse">
  <span class="verse-num">22</span><span class="verse-text">Bona repromissoris sibi ascribit peccator :  et ingratus sensu derelinquet liberantem se.</span>
</div>
<hr>
<div class="verse">
  <span class="verse-num">23</span><span class="verse-text">Vir repromittit de proximo suo :  et cum perdiderit reverentiam, derelinquetur ab eo.</span>
</div>
<hr>
<div class="verse">
  <span class="verse-num">24</span><span class="verse-text">Repromissio nequissima multos perdidit dirigentes,  et commovit illos quasi fluctus maris.</span>
</div>
<hr>
<div class="verse">
  <span class="verse-num">25</span><span class="verse-text">Viros potentes gyrans migrare fecit,  et vagati sunt in gentibus alienis.</span>
</div>
<hr>
<div class="verse">
  <span class="verse-num">26</span><span class="verse-text">Peccator transgrediens mandatum Domini incidet in promissionem nequam :  et qui conatur multa agere incidet in judicium.</span>
</div>
<hr>
<div class="verse">
  <span class="verse-num">27</span><span class="verse-text">Recupera proximum secundum virtutem tuam,  et attende tibi ne incidas.</span>
</div>
<hr>
<div class="verse">
  <span class="verse-num">28</span><span class="verse-text">Initium vitæ hominis, aqua et panis,  et vestimentum, et domus protegens turpitudinem.</span>
</div>
<hr>
<div class="verse">
  <span class="verse-num">29</span><span class="verse-text">Melior est victus pauperis sub tegmine asserum  quam epulæ splendidæ in peregre sine domicilio.</span>
</div>
<hr>
<div class="verse">
  <span class="verse-num">30</span><span class="verse-text">Minimum pro magno placeat tibi,  et improperium peregrinationis non audies.</span>
</div>
<hr>
<div class="verse">
  <span class="verse-num">31</span><span class="verse-text">Vita nequam hospitandi de domo in domum :  et ubi hospitabitur non fiducialiter aget, nec aperiet os.</span>
</div>
<hr>
<div class="verse">
  <span class="verse-num">32</span><span class="verse-text">Hospitabitur, et pascet, et potabit ingratos,  et ad hæc amara audiet :</span>
</div>
<hr>
<div class="verse">
  <span class="verse-num">33</span><span class="verse-text">transi, hospes, et orna mensam,  et quæ in manu habes ciba ceteros.</span>
</div>
<hr>
<div class="verse">
  <span class="verse-num">34</span><span class="verse-text">Exi a facie honoris amicorum meorum :  necessitudine domus meæ hospitio mihi factus est frater.</span>
</div>
<hr>
<div class="verse">
  <span class="verse-num">35</span><span class="verse-text">Gravia hæc homini habenti sensum :  correptio domus, et improperium fœneratoris.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 29 }
      };
    </script>
    <script src="../assets/app.js"></script>
  </body>
</html>
