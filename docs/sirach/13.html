<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 13</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 13</h1>
<div class="verse">
  <span class="verse-num">1</span><span class="verse-text">Qui tetigerit picem inquinabitur ab ea :  et qui communicaverit superbo induet superbiam.</span>
</div>
<hr>
<div class="verse">
  <span class="verse-num">2</span><span class="verse-text">Pondus super se tollat qui honestiori se communicat,  et ditiori te ne socius fueris.</span>
</div>
<hr>
<div class="verse">
  <span class="verse-num">3</span><span class="verse-text">Quid communicabit cacabus ad ollam ?  quando enim se colliserint, confringetur.</span>
</div>
<hr>
<div class="verse">
  <span class="verse-num">4</span><span class="verse-text">Dives injuste egit, et fremet :  pauper autem læsus tacebit.</span>
</div>
<hr>
<div class="verse">
  <span class="verse-num">5</span><span class="verse-text">Si largitus fueris, assumet te :  et si non habueris, derelinquet te.</span>
</div>
<hr>
<div class="verse">
  <span class="verse-num">6</span><span class="verse-text">Si habes, convivet tecum, et evacuabit te :  et ipse non dolebit super te.</span>
</div>
<hr>
<div class="verse">
  <span class="verse-num">7</span><span class="verse-text">Si necessarius illi fueris, supplantabit te,  et subridens spem dabit, narrans tibi bona,  et dicet : Quid opus est tibi ?</span>
</div>
<hr>
<div class="verse">
  <span class="verse-num">8</span><span class="verse-text">Et confundet te in cibis suis,  donec te exinaniat bis et ter :  et in novissimo deridebit te,  et postea videns derelinquet te,  et caput suum movebit ad te.</span>
</div>
<hr>
<div class="verse">
  <span class="verse-num">9</span><span class="verse-text">Humiliare Deo, et exspecta manus ejus.</span>
</div>
<hr>
<div class="verse">
  <span class="verse-num">10</span><span class="verse-text">Attende ne seductus in stultitiam humilieris.</span>
</div>
<hr>
<div class="verse">
  <span class="verse-num">11</span><span class="verse-text">Noli esse humilis in sapientia tua,  ne humiliatus in stultitiam seducaris.</span>
</div>
<hr>
<div class="verse">
  <span class="verse-num">12</span><span class="verse-text">Advocatus a potentiore, discede :  ex hoc enim magis te advocabit.</span>
</div>
<hr>
<div class="verse">
  <span class="verse-num">13</span><span class="verse-text">Ne improbus sis, ne impingaris :  et ne longe sis ab eo, ne eas in oblivionem.</span>
</div>
<hr>
<div class="verse">
  <span class="verse-num">14</span><span class="verse-text">Ne retineas ex æquo loqui cum illo,  nec credas multis verbis illius :  ex multa enim loquela tentabit te,  et subridens interrogabit te de absconditis tuis.</span>
</div>
<hr>
<div class="verse">
  <span class="verse-num">15</span><span class="verse-text">Immitis animus illius conservabit verba tua :  et non parcet de malitia, et de vinculis.</span>
</div>
<hr>
<div class="verse">
  <span class="verse-num">16</span><span class="verse-text">Cave tibi, et attende diligenter auditui tuo,  quoniam cum subversione tua ambulas :</span>
</div>
<hr>
<div class="verse">
  <span class="verse-num">17</span><span class="verse-text">audiens vero illa,  quasi in somnis vide, et vigilabis.</span>
</div>
<hr>
<div class="verse">
  <span class="verse-num">18</span><span class="verse-text">Omni vita tua dilige Deum,  et invoca illum in salute tua.</span>
</div>
<hr>
<div class="verse">
  <span class="verse-num">19</span><span class="verse-text">Omne animal diligit simile sibi,  sic et omnis homo proximum sibi.</span>
</div>
<hr>
<div class="verse">
  <span class="verse-num">20</span><span class="verse-text">Omnis caro ad similem sibi conjungetur,  et omnis homo simili sui sociabitur.</span>
</div>
<hr>
<div class="verse">
  <span class="verse-num">21</span><span class="verse-text">Si communicabit lupus agno aliquando,  sic peccator justo.</span>
</div>
<hr>
<div class="verse">
  <span class="verse-num">22</span><span class="verse-text">Quæ communicatio sancto homini ad canem ?  aut quæ pars diviti ad pauperem ?</span>
</div>
<hr>
<div class="verse">
  <span class="verse-num">23</span><span class="verse-text">Venatio leonis onager in eremo :  sic et pascua divitum sunt pauperes.</span>
</div>
<hr>
<div class="verse">
  <span class="verse-num">24</span><span class="verse-text">Et sicut abominatio est superbo humilitas,  sic et execratio divitis pauper.</span>
</div>
<hr>
<div class="verse">
  <span class="verse-num">25</span><span class="verse-text">Dives commotus confirmatur ab amicis suis :  humilis autem cum ceciderit, expelletur et a notis.</span>
</div>
<hr>
<div class="verse">
  <span class="verse-num">26</span><span class="verse-text">Diviti decepto multi recuperatores :  locutus est superbia, et justificaverunt illum.</span>
</div>
<hr>
<div class="verse">
  <span class="verse-num">27</span><span class="verse-text">Humilis deceptus est, insuper et arguitur :  locutus est sensate, et non est datus ei locus.</span>
</div>
<hr>
<div class="verse">
  <span class="verse-num">28</span><span class="verse-text">Dives locutus est, et omnes tacuerunt,  et verbum illius usque ad nubes perducent.</span>
</div>
<hr>
<div class="verse">
  <span class="verse-num">29</span><span class="verse-text">Pauper locutus est, et dicunt : Quis est hic ?  et si offenderit, subvertent illum.</span>
</div>
<hr>
<div class="verse">
  <span class="verse-num">30</span><span class="verse-text">Bona est substantia cui non est peccatum in conscientia :  et nequissima paupertas in ore impii.</span>
</div>
<hr>
<div class="verse">
  <span class="verse-num">31</span><span class="verse-text">Cor hominis immutat faciem illius,  sive in bona, sive in mala.</span>
</div>
<hr>
<div class="verse">
  <span class="verse-num">32</span><span class="verse-text">Vestigium cordis boni et faciem bonam  difficile invenies, et cum labore.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 13 }
      };
    </script>
    <script src="../assets/app.js"></script>
  </body>
</html>
