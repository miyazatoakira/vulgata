<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 38</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 38</h1>
<div class="verse">
  <span class="verse-num">1</span><span class="verse-text">Honora medicum propter necessitatem :  etenim illum creavit Altissimus.</span>
</div>
<hr>
<div class="verse">
  <span class="verse-num">2</span><span class="verse-text">A Deo est enim omnis medela,  et a rege accipiet donationem.</span>
</div>
<hr>
<div class="verse">
  <span class="verse-num">3</span><span class="verse-text">Disciplina medici exaltabit caput illius,  et in conspectu magnatorum collaudabitur.</span>
</div>
<hr>
<div class="verse">
  <span class="verse-num">4</span><span class="verse-text">Altissimus creavit de terra medicamenta,  et vir prudens non abhorrebit illa.</span>
</div>
<hr>
<div class="verse">
  <span class="verse-num">5</span><span class="verse-text">Nonne a ligno indulcata est aqua amara ?</span>
</div>
<hr>
<div class="verse">
  <span class="verse-num">6</span><span class="verse-text">Ad agnitionem hominum virtus illorum :  et dedit hominibus scientiam Altissimus,  honorari in mirabilibus suis.</span>
</div>
<hr>
<div class="verse">
  <span class="verse-num">7</span><span class="verse-text">In his curans mitigabit dolorem :  et unguentarius faciet pigmenta suavitatis,  et unctiones conficiet sanitatis :  et non consummabuntur opera ejus.</span>
</div>
<hr>
<div class="verse">
  <span class="verse-num">8</span><span class="verse-text">Pax enim Dei super faciem terræ.</span>
</div>
<hr>
<div class="verse">
  <span class="verse-num">9</span><span class="verse-text">Fili, in tua infirmitate ne despicias teipsum :  sed ora Dominum, et ipse curabit te.</span>
</div>
<hr>
<div class="verse">
  <span class="verse-num">10</span><span class="verse-text">Averte a delicto, et dirige manus,  et ab omni delicto munda cor tuum.</span>
</div>
<hr>
<div class="verse">
  <span class="verse-num">11</span><span class="verse-text">Da suavitatem et memoriam similaginis,  et impingua oblationem, et da locum medico :</span>
</div>
<hr>
<div class="verse">
  <span class="verse-num">12</span><span class="verse-text">etenim illum Dominus creavit, et non discedat a te,  quia opera ejus sunt necessaria.</span>
</div>
<hr>
<div class="verse">
  <span class="verse-num">13</span><span class="verse-text">Est enim tempus quando in manus illorum incurras :</span>
</div>
<hr>
<div class="verse">
  <span class="verse-num">14</span><span class="verse-text">ipsi vero Dominum deprecabuntur, ut dirigat requiem eorum,  et sanitatem, propter conversationem illorum.</span>
</div>
<hr>
<div class="verse">
  <span class="verse-num">15</span><span class="verse-text">Qui delinquit in conspectu ejus qui fecit eum,  incidet in manus medici.</span>
</div>
<hr>
<div class="verse">
  <span class="verse-num">16</span><span class="verse-text">Fili, in mortuum produc lacrimas,  et quasi dira passus incipe plorare :  et secundum judicium contege corpus illius,  et non despicias sepulturam illius.</span>
</div>
<hr>
<div class="verse">
  <span class="verse-num">17</span><span class="verse-text">Propter delaturam autem amare fer luctum illius uno die,  et consolare propter tristitiam :</span>
</div>
<hr>
<div class="verse">
  <span class="verse-num">18</span><span class="verse-text">et fac luctum secundum meritum ejus  uno die, vel duobus, propter detractionem :</span>
</div>
<hr>
<div class="verse">
  <span class="verse-num">19</span><span class="verse-text">a tristitia enim festinat mors, et cooperit virtutem,  et tristitia cordis flectit cervicem.</span>
</div>
<hr>
<div class="verse">
  <span class="verse-num">20</span><span class="verse-text">In abductione permanet tristitia,  et substantia inopis secundum cor ejus.</span>
</div>
<hr>
<div class="verse">
  <span class="verse-num">21</span><span class="verse-text">Ne dederis in tristitia cor tuum,  sed repelle eam a te, et memento novissimorum.</span>
</div>
<hr>
<div class="verse">
  <span class="verse-num">22</span><span class="verse-text">Noli oblivisci, neque enim est conversio :  et huic nihil proderis, et teipsum pessimabis.</span>
</div>
<hr>
<div class="verse">
  <span class="verse-num">23</span><span class="verse-text">Memor esto judicii mei : sic enim erit et tuum :  mihi heri, et tibi hodie.</span>
</div>
<hr>
<div class="verse">
  <span class="verse-num">24</span><span class="verse-text">In requie mortui requiescere fac memoriam ejus,  et consolare illum in exitu spiritus sui.</span>
</div>
<hr>
<div class="verse">
  <span class="verse-num">25</span><span class="verse-text">Sapientia scribæ in tempore vacuitatis,  et qui minoratur actu sapientiam percipiet,  qua sapientia replebitur.</span>
</div>
<hr>
<div class="verse">
  <span class="verse-num">26</span><span class="verse-text">Qui tenet aratrum,  et qui gloriatur in jaculo, stimulo boves agitat,  et conversatur in operibus eorum,  et enarratio ejus in filiis taurorum.</span>
</div>
<hr>
<div class="verse">
  <span class="verse-num">27</span><span class="verse-text">Cor suum dabit ad versandos sulcos,  et vigilia ejus in sagina vaccarum.</span>
</div>
<hr>
<div class="verse">
  <span class="verse-num">28</span><span class="verse-text">Sic omnis faber et architectus,  qui noctem tamquam diem transigit :  qui sculpit signacula sculptilia,  et assiduitas ejus variat picturam :  cor suum dabit in similitudinem picturæ,  et vigilia sua perficiet opus.</span>
</div>
<hr>
<div class="verse">
  <span class="verse-num">29</span><span class="verse-text">Sic faber ferrarius sedens juxta incudem,  et considerans opus ferri :  vapor ignis uret carnes ejus,  et in calore fornacis concertatur.</span>
</div>
<hr>
<div class="verse">
  <span class="verse-num">30</span><span class="verse-text">Vox mallei innovat aurem ejus,  et contra similitudinem vasis oculus ejus.</span>
</div>
<hr>
<div class="verse">
  <span class="verse-num">31</span><span class="verse-text">Cor suum dabit in consummationem operum,  et vigilia sua ornabit in perfectionem.</span>
</div>
<hr>
<div class="verse">
  <span class="verse-num">32</span><span class="verse-text">Sic figulus sedens ad opus suum,  convertens pedibus suis rotam,  qui in sollicitudine positus est semper propter opus suum,  et in numero est omnis operatio ejus.</span>
</div>
<hr>
<div class="verse">
  <span class="verse-num">33</span><span class="verse-text">In brachio suo formabit lutum,  et ante pedes suos curvabit virtutem suam.</span>
</div>
<hr>
<div class="verse">
  <span class="verse-num">34</span><span class="verse-text">Cor suum dabit ut consummet linitionem,  et vigilia sua mundabit fornacem.</span>
</div>
<hr>
<div class="verse">
  <span class="verse-num">35</span><span class="verse-text">Omnes hi in manibus suis speraverunt,  et unusquisque in arte sua sapiens est.</span>
</div>
<hr>
<div class="verse">
  <span class="verse-num">36</span><span class="verse-text">Sine his omnibus non ædificatur civitas,</span>
</div>
<hr>
<div class="verse">
  <span class="verse-num">37</span><span class="verse-text">et non inhabitabunt, nec inambulabunt,  et in ecclesiam non transilient.</span>
</div>
<hr>
<div class="verse">
  <span class="verse-num">38</span><span class="verse-text">Super sellam judicis non sedebunt,  et testamentum judicii non intelligent,  neque palam facient disciplinam et judicium,  et in parabolis non invenientur :</span>
</div>
<hr>
<div class="verse">
  <span class="verse-num">39</span><span class="verse-text">sed creaturam ævi confirmabunt :  et deprecatio illorum in operatione artis,  accomodantes animam suam,  et conquirentes in lege Altissimi.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 38 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
