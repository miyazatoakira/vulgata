<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 17</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 17</h1>
<div class="verse">
  <span class="verse-num">1</span><span class="verse-text">Deus creavit de terra hominem,  et secundum imaginem suam fecit illum :</span>
</div>
<hr>
<div class="verse">
  <span class="verse-num">2</span><span class="verse-text">et iterum convertit illum in ipsam,  et secundum se vestivit illum virtute.</span>
</div>
<hr>
<div class="verse">
  <span class="verse-num">3</span><span class="verse-text">Numerum dierum et tempus dedit illi,  et dedit illi potestatem eorum quæ sunt super terram.</span>
</div>
<hr>
<div class="verse">
  <span class="verse-num">4</span><span class="verse-text">Posuit timorem illius super omnem carnem,  et dominatus est bestiarum et volatilium.</span>
</div>
<hr>
<div class="verse">
  <span class="verse-num">5</span><span class="verse-text">Creavit ex ipso adjutorium simile sibi :  consilium, et linguam, et oculos, et aures,  et cor dedit illis excogitandi,  et disciplina intellectus replevit illos.</span>
</div>
<hr>
<div class="verse">
  <span class="verse-num">6</span><span class="verse-text">Creavit illis scientiam spiritus,  sensu implevit cor illorum,  et mala et bona ostendit illis.</span>
</div>
<hr>
<div class="verse">
  <span class="verse-num">7</span><span class="verse-text">Posuit oculum suum super corda illorum,  ostendere illis magnalia operum suorum :</span>
</div>
<hr>
<div class="verse">
  <span class="verse-num">8</span><span class="verse-text">ut nomen sanctificationis collaudent,  et gloriari in mirabilibus illius ;  ut magnalia enarrent operum ejus.</span>
</div>
<hr>
<div class="verse">
  <span class="verse-num">9</span><span class="verse-text">Addidit illis disciplinam,  et legem vitæ hæreditavit illos.</span>
</div>
<hr>
<div class="verse">
  <span class="verse-num">10</span><span class="verse-text">Testamentum æternum constituit cum illis,  et justitiam et judicia sua ostendit illis.</span>
</div>
<hr>
<div class="verse">
  <span class="verse-num">11</span><span class="verse-text">Et magnalia honoris ejus vidit oculus illorum,  et honorem vocis audierunt aures illorum.  Et dixit illis : Attendite ab omni iniquo.</span>
</div>
<hr>
<div class="verse">
  <span class="verse-num">12</span><span class="verse-text">Et mandavit illis unicuique de proximo suo.</span>
</div>
<hr>
<div class="verse">
  <span class="verse-num">13</span><span class="verse-text">Viæ illorum coram ipso sunt semper :  non sunt absconsæ ab oculis ipsius.</span>
</div>
<hr>
<div class="verse">
  <span class="verse-num">14</span><span class="verse-text">In unamquamque gentem præposuit rectorem :</span>
</div>
<hr>
<div class="verse">
  <span class="verse-num">15</span><span class="verse-text">et pars Dei Israël facta est manifesta.</span>
</div>
<hr>
<div class="verse">
  <span class="verse-num">16</span><span class="verse-text">Et omnia opera illorum velut sol in conspectu Dei :  et oculi ejus sine intermissione inspicientes in viis eorum.</span>
</div>
<hr>
<div class="verse">
  <span class="verse-num">17</span><span class="verse-text">Non sunt absconsa testamenta per iniquitatem illorum,  et omnes iniquitates eorum in conspectu Dei.</span>
</div>
<hr>
<div class="verse">
  <span class="verse-num">18</span><span class="verse-text">Eleemosyna viri quasi signaculum cum ipso,  et gratiam hominis quasi pupillam conservabit.</span>
</div>
<hr>
<div class="verse">
  <span class="verse-num">19</span><span class="verse-text">Et postea resurget,  et retribuet illis retributionem, unicuique in caput ipsorum,  et convertet in interiores partes terræ.</span>
</div>
<hr>
<div class="verse">
  <span class="verse-num">20</span><span class="verse-text">Pœnitentibus autem dedit viam justitiæ,  et confirmavit deficientes sustinere,  et destinavit illis sortem veritatis.</span>
</div>
<hr>
<div class="verse">
  <span class="verse-num">21</span><span class="verse-text">Convertere ad Dominum, et relinque peccata tua :</span>
</div>
<hr>
<div class="verse">
  <span class="verse-num">22</span><span class="verse-text">precare ante faciem Domini, et minue offendicula.</span>
</div>
<hr>
<div class="verse">
  <span class="verse-num">23</span><span class="verse-text">Revertere ad Dominum, et avertere ab injustitia tua,  et nimis odito execrationem :</span>
</div>
<hr>
<div class="verse">
  <span class="verse-num">24</span><span class="verse-text">et cognosce justitias et judicia Dei,  et sta in sorte propositionis, et orationis altissimi Dei.</span>
</div>
<hr>
<div class="verse">
  <span class="verse-num">25</span><span class="verse-text">In partes vade sæculi sancti,  cum vivis et dantibus confessionem Deo.</span>
</div>
<hr>
<div class="verse">
  <span class="verse-num">26</span><span class="verse-text">Non demoreris in errore impiorum :  ante mortem confitere :  a mortuo, quasi nihil, perit confessio.</span>
</div>
<hr>
<div class="verse">
  <span class="verse-num">27</span><span class="verse-text">Confiteberis vivens,  vivus et sanus confiteberis :  et laudabis Deum,  et gloriaberis in miserationibus illius.</span>
</div>
<hr>
<div class="verse">
  <span class="verse-num">28</span><span class="verse-text">Quam magna misericordia Domini,  et propitiatio illius convertentibus ad se !</span>
</div>
<hr>
<div class="verse">
  <span class="verse-num">29</span><span class="verse-text">Nec enim omnia possunt esse in hominibus,  quoniam non est immortalis filius hominis,  et in vanitate malitiæ placuerunt.</span>
</div>
<hr>
<div class="verse">
  <span class="verse-num">30</span><span class="verse-text">Quid lucidius sole ?  et hic deficiet ;  aut quid nequius quam quod excogitavit caro et sanguis ?  et hoc arguetur.</span>
</div>
<hr>
<div class="verse">
  <span class="verse-num">31</span><span class="verse-text">Virtutem altitudinis cæli ipse conspicit :  et omnes homines terra et cinis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 17 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
