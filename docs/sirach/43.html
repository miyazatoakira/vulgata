<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 43</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 43</h1>
<div class="verse">
  <span class="verse-num">1</span><span class="verse-text">Altitudinis firmamentum pulchritudo ejus est,  species cæli in visione gloriæ.</span>
</div>
<hr>
<div class="verse">
  <span class="verse-num">2</span><span class="verse-text">Sol in aspectu annuntians in exitu,  vas admirabile, opus Excelsi.</span>
</div>
<hr>
<div class="verse">
  <span class="verse-num">3</span><span class="verse-text">In meridiano exurit terram,  et in conspectu ardoris ejus quis poterit sustinere ?  fornacem custodiens in operibus ardoris :</span>
</div>
<hr>
<div class="verse">
  <span class="verse-num">4</span><span class="verse-text">tripliciter sol exurens montes,  radios igneos exsufflans,  et refulgens radiis suis obcæcat oculos.</span>
</div>
<hr>
<div class="verse">
  <span class="verse-num">5</span><span class="verse-text">Magnus Dominus qui fecit illum,  et in sermonibus ejus festinavit iter.</span>
</div>
<hr>
<div class="verse">
  <span class="verse-num">6</span><span class="verse-text">Et luna in omnibus in tempore suo,  ostensio temporis, et signum ævi.</span>
</div>
<hr>
<div class="verse">
  <span class="verse-num">7</span><span class="verse-text">A luna signum diei festi :  luminare quod minuitur in consummatione.</span>
</div>
<hr>
<div class="verse">
  <span class="verse-num">8</span><span class="verse-text">Mensis secundum nomen ejus est,  crescens mirabiliter in consummatione.</span>
</div>
<hr>
<div class="verse">
  <span class="verse-num">9</span><span class="verse-text">Vas castrorum in excelsis,  in firmamento cæli resplendens gloriose.</span>
</div>
<hr>
<div class="verse">
  <span class="verse-num">10</span><span class="verse-text">Species cæli gloria stellarum :  mundum illuminans in excelsis Dominus.</span>
</div>
<hr>
<div class="verse">
  <span class="verse-num">11</span><span class="verse-text">In verbis Sancti stabunt ad judicium,  et non deficient in vigiliis suis.</span>
</div>
<hr>
<div class="verse">
  <span class="verse-num">12</span><span class="verse-text">Vide arcum, et benedic eum qui fecit illum :  valde speciosus est in splendore suo.</span>
</div>
<hr>
<div class="verse">
  <span class="verse-num">13</span><span class="verse-text">Gyravit cælum in circuitu gloriæ suæ :  manus Excelsi aperuerunt illum.</span>
</div>
<hr>
<div class="verse">
  <span class="verse-num">14</span><span class="verse-text">Imperio suo acceleravit nivem,  et accelerat coruscationes emittere judicii sui.</span>
</div>
<hr>
<div class="verse">
  <span class="verse-num">15</span><span class="verse-text">Propterea aperti sunt thesauri,  et evolaverunt nebulæ sicut aves.</span>
</div>
<hr>
<div class="verse">
  <span class="verse-num">16</span><span class="verse-text">In magnitudine sua posuit nubes,  et confracti sunt lapides grandinis.</span>
</div>
<hr>
<div class="verse">
  <span class="verse-num">17</span><span class="verse-text">In conspectu ejus commovebuntur montes,  et in voluntate ejus aspirabit notus.</span>
</div>
<hr>
<div class="verse">
  <span class="verse-num">18</span><span class="verse-text">Vox tonitrui ejus verberavit terram,  tempestas aquilonis, et congregatio spiritus :</span>
</div>
<hr>
<div class="verse">
  <span class="verse-num">19</span><span class="verse-text">et sicut avis deponens ad sedendum, aspergit nivem,  et sicut locusta demergens descensus ejus.</span>
</div>
<hr>
<div class="verse">
  <span class="verse-num">20</span><span class="verse-text">Pulchritudinem candoris ejus admirabitur oculus,  et super imbrem ejus expavescet cor.</span>
</div>
<hr>
<div class="verse">
  <span class="verse-num">21</span><span class="verse-text">Gelu sicut salem effundet super terram :  et dum gelaverit, fiet tamquam cacumina tribuli.</span>
</div>
<hr>
<div class="verse">
  <span class="verse-num">22</span><span class="verse-text">Frigidus ventus aquilo flavit,  et gelavit crystallus ab aqua :  super omnem congregationem aquarum requiescet,  et sicut lorica induet se aquis :</span>
</div>
<hr>
<div class="verse">
  <span class="verse-num">23</span><span class="verse-text">et devorabit montes, et exuret desertum,  et extinguet viride, sicut igne.</span>
</div>
<hr>
<div class="verse">
  <span class="verse-num">24</span><span class="verse-text">Medicina omnium in festinatione nebulæ :  et ros obvians ab ardore venienti humilem efficiet eum.</span>
</div>
<hr>
<div class="verse">
  <span class="verse-num">25</span><span class="verse-text">In sermone ejus siluit ventus,  et cogitatione sua placavit abyssum :  et plantavit in illa Dominus insulas.</span>
</div>
<hr>
<div class="verse">
  <span class="verse-num">26</span><span class="verse-text">Qui navigant mare enarrent pericula ejus,  et audientes auribus nostris admirabimur.</span>
</div>
<hr>
<div class="verse">
  <span class="verse-num">27</span><span class="verse-text">Illic præclara opera et mirabilia,  varia bestiarum genera, et omnium pecorum, et creatura belluarum.</span>
</div>
<hr>
<div class="verse">
  <span class="verse-num">28</span><span class="verse-text">Propter ipsum confirmatus est itineris finis,  et in sermone ejus composita sunt omnia.</span>
</div>
<hr>
<div class="verse">
  <span class="verse-num">29</span><span class="verse-text">Multa dicemus, et deficiemus in verbis :  consummatio autem sermonum ipse est in omnibus.</span>
</div>
<hr>
<div class="verse">
  <span class="verse-num">30</span><span class="verse-text">Gloriantes ad quid valebimus ?  ipse enim omnipotens super omnia opera sua.</span>
</div>
<hr>
<div class="verse">
  <span class="verse-num">31</span><span class="verse-text">Terribilis Dominus, et magnus vehementer,  et mirabilis potentia ipsius.</span>
</div>
<hr>
<div class="verse">
  <span class="verse-num">32</span><span class="verse-text">Glorificantes Dominum quantumcumque potueritis,  supervalebit enim adhuc : et admirabilis magnificentia ejus.</span>
</div>
<hr>
<div class="verse">
  <span class="verse-num">33</span><span class="verse-text">Benedicentes Dominum, exaltate illum quantum potestis :  major enim est omni laude.</span>
</div>
<hr>
<div class="verse">
  <span class="verse-num">34</span><span class="verse-text">Exaltantes eum, replemini virtute, ne laboretis,  non enim comprehendetis.</span>
</div>
<hr>
<div class="verse">
  <span class="verse-num">35</span><span class="verse-text">Quis videbit eum et enarrabit ?  et quis magnificabit eum sicut est ab initio ?</span>
</div>
<hr>
<div class="verse">
  <span class="verse-num">36</span><span class="verse-text">Multa abscondita sunt majora his :  pauca enim vidimus operum ejus.</span>
</div>
<hr>
<div class="verse">
  <span class="verse-num">37</span><span class="verse-text">Omnia autem Dominus fecit,  et pie agentibus dedit sapientiam.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 43 }
      };
    </script>
    <script src="../assets/app.js"></script>
  </body>
</html>
