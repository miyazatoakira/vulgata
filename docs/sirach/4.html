<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 4</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 4</h1>
<div class="verse">
  <span class="verse-num">1</span><span class="verse-text">Fili, eleemosynam pauperis ne defraudes,  et oculos tuos ne transvertas a paupere.</span>
</div>
<hr>
<div class="verse">
  <span class="verse-num">2</span><span class="verse-text">Animam esurientem ne despexeris,  et non exasperes pauperem in inopia sua.</span>
</div>
<hr>
<div class="verse">
  <span class="verse-num">3</span><span class="verse-text">Cor inopis ne afflixeris,  et non protrahas datum angustianti.</span>
</div>
<hr>
<div class="verse">
  <span class="verse-num">4</span><span class="verse-text">Rogationem contribulati ne abjicias,  et non avertas faciem tuam ab egeno.</span>
</div>
<hr>
<div class="verse">
  <span class="verse-num">5</span><span class="verse-text">Ab inope ne avertas oculos tuos propter iram :  et non relinquas quærentibus tibi retro maledicere.</span>
</div>
<hr>
<div class="verse">
  <span class="verse-num">6</span><span class="verse-text">Maledicentis enim tibi in amaritudine animæ,  exaudietur deprecatio illius :  exaudiet autem eum qui fecit illum.</span>
</div>
<hr>
<div class="verse">
  <span class="verse-num">7</span><span class="verse-text">Congregationi pauperum affabilem te facito :  et presbytero humilia animam tuam,  et magnato humilia caput tuum.</span>
</div>
<hr>
<div class="verse">
  <span class="verse-num">8</span><span class="verse-text">Declina pauperi sine tristitia aurem tuam,  et redde debitum tuum,  et responde illi pacifica in mansuetudine.</span>
</div>
<hr>
<div class="verse">
  <span class="verse-num">9</span><span class="verse-text">Libera eum qui injuriam patitur de manu superbi,  et non acide feras in anima tua.</span>
</div>
<hr>
<div class="verse">
  <span class="verse-num">10</span><span class="verse-text">In judicando esto pupillis misericors ut pater,  et pro viro matri illorum :</span>
</div>
<hr>
<div class="verse">
  <span class="verse-num">11</span><span class="verse-text">et eris tu velut filius Altissimi obediens,  et miserebitur tui magis quam mater.</span>
</div>
<hr>
<div class="verse">
  <span class="verse-num">12</span><span class="verse-text">Sapientia filiis suis vitam inspirat :  et suscipit inquirentes se,  et præibit in via justitiæ.</span>
</div>
<hr>
<div class="verse">
  <span class="verse-num">13</span><span class="verse-text">Et qui illam diligit, diligit vitam,  et qui vigilaverint ad illam complectentur placorem ejus.</span>
</div>
<hr>
<div class="verse">
  <span class="verse-num">14</span><span class="verse-text">Qui tenuerint illam, vitam hæreditabunt :  et quo introibit benedicet Deus.</span>
</div>
<hr>
<div class="verse">
  <span class="verse-num">15</span><span class="verse-text">Qui serviunt ei obsequentes erunt sancto :  et eos qui diligunt illam, diligit Deus.</span>
</div>
<hr>
<div class="verse">
  <span class="verse-num">16</span><span class="verse-text">Qui audit illam judicabit gentes :  et qui intuetur illam permanebit confidens.</span>
</div>
<hr>
<div class="verse">
  <span class="verse-num">17</span><span class="verse-text">Si crediderit ei, hæreditabit illam,  et erunt in confirmatione creaturæ illius :</span>
</div>
<hr>
<div class="verse">
  <span class="verse-num">18</span><span class="verse-text">quoniam in tentatione ambulat cum eo,  et in primis eligit eum.</span>
</div>
<hr>
<div class="verse">
  <span class="verse-num">19</span><span class="verse-text">Timorem, et metum, et probationem inducet super illum :  et cruciabit illum in tribulatione doctrinæ suæ,  donec tentet eum in cogitationibus suis,  et credat animæ illius.</span>
</div>
<hr>
<div class="verse">
  <span class="verse-num">20</span><span class="verse-text">Et firmabit illum, et iter adducet directum ad illum,  et lætificabit illum :</span>
</div>
<hr>
<div class="verse">
  <span class="verse-num">21</span><span class="verse-text">et denudabit absconsa sua illi,  et thesaurizabit super illum scientiam et intellectum justitiæ.</span>
</div>
<hr>
<div class="verse">
  <span class="verse-num">22</span><span class="verse-text">Si autem oberraverit, derelinquet eum,  et tradet eum in manus inimici sui.</span>
</div>
<hr>
<div class="verse">
  <span class="verse-num">23</span><span class="verse-text">Fili, conserva tempus,  et devita a malo.</span>
</div>
<hr>
<div class="verse">
  <span class="verse-num">24</span><span class="verse-text">Pro anima tua ne confundaris dicere verum :</span>
</div>
<hr>
<div class="verse">
  <span class="verse-num">25</span><span class="verse-text">est enim confusio adducens peccatum,  et est confusio adducens gloriam et gratiam.</span>
</div>
<hr>
<div class="verse">
  <span class="verse-num">26</span><span class="verse-text">Ne accipias faciem adversus faciem tuam,  nec adversus animam tuam mendacium.</span>
</div>
<hr>
<div class="verse">
  <span class="verse-num">27</span><span class="verse-text">Ne reverearis proximum tuum in casu suo,</span>
</div>
<hr>
<div class="verse">
  <span class="verse-num">28</span><span class="verse-text">nec retineas verbum in tempore salutis.  Non abscondas sapientiam tuam in decore suo :</span>
</div>
<hr>
<div class="verse">
  <span class="verse-num">29</span><span class="verse-text">in lingua enim sapientia dignoscitur :  et sensus, et scientia, et doctrina in verbo sensati,  et firmamentum in operibus justitiæ.</span>
</div>
<hr>
<div class="verse">
  <span class="verse-num">30</span><span class="verse-text">Non contradicas verbo veritatis ullo modo,  et de mendacio ineruditionis tuæ confundere.</span>
</div>
<hr>
<div class="verse">
  <span class="verse-num">31</span><span class="verse-text">Non confundaris confiteri peccata tua,  et ne subjicias te omni homini pro peccato.</span>
</div>
<hr>
<div class="verse">
  <span class="verse-num">32</span><span class="verse-text">Noli resistere contra faciem potentis,  nec coneris contra ictum fluvii.</span>
</div>
<hr>
<div class="verse">
  <span class="verse-num">33</span><span class="verse-text">Pro justitia agonizare pro anima tua,  et usque ad mortem certa pro justitia :  et Deus expugnabit pro te inimicos tuos.</span>
</div>
<hr>
<div class="verse">
  <span class="verse-num">34</span><span class="verse-text">Noli citatus esse in lingua tua,  et inutilis, et remissus in operibus tuis.</span>
</div>
<hr>
<div class="verse">
  <span class="verse-num">35</span><span class="verse-text">Noli esse sicut leo in domo tua,  evertens domesticos tuos, et opprimens subjectos tibi.</span>
</div>
<hr>
<div class="verse">
  <span class="verse-num">36</span><span class="verse-text">Non sit porrecta manus tua ad accipiendum,  et ad dandum collecta.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 4 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
