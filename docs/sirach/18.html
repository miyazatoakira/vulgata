<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiasticus (Sirach) 18</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiasticus (Sirach) 18</h1>
<div class="verse">
  <span class="verse-num">1</span><span class="verse-text">Qui vivet in æternum creavit omnia simul.  Deus solus justificabitur,  et manet invictus rex in æternum.</span>
</div>
<hr>
<div class="verse">
  <span class="verse-num">2</span><span class="verse-text">Quis sufficit enarrare opera illius ?</span>
</div>
<hr>
<div class="verse">
  <span class="verse-num">3</span><span class="verse-text">quis enim investigabit magnalia ejus ?</span>
</div>
<hr>
<div class="verse">
  <span class="verse-num">4</span><span class="verse-text">virtutem autem magnitudinis ejus quis enuntiabit ?  aut quis adjiciet enarrare misericordiam ejus ?</span>
</div>
<hr>
<div class="verse">
  <span class="verse-num">5</span><span class="verse-text">Non est minuere neque adjicere,  nec est invenire magnalia Dei.</span>
</div>
<hr>
<div class="verse">
  <span class="verse-num">6</span><span class="verse-text">Cum consummaverit homo, tunc incipiet :  et cum quieverit, aporiabitur.</span>
</div>
<hr>
<div class="verse">
  <span class="verse-num">7</span><span class="verse-text">Quid est homo ? et quæ est gratia illius ?  et quid bonum aut quid nequam illius ?</span>
</div>
<hr>
<div class="verse">
  <span class="verse-num">8</span><span class="verse-text">Numerus dierum hominum, ut multum centum anni,  quasi gutta aquæ maris deputati sunt :  et sicut calculus arenæ, sic exigui anni in die ævi.</span>
</div>
<hr>
<div class="verse">
  <span class="verse-num">9</span><span class="verse-text">Propter hoc patiens est Deus in illis,  et effundit super eos misericordiam suam.</span>
</div>
<hr>
<div class="verse">
  <span class="verse-num">10</span><span class="verse-text">Vidit præsumptionem cordis eorum, quoniam mala est :  et cognovit subversionem illorum, quoniam nequam est.</span>
</div>
<hr>
<div class="verse">
  <span class="verse-num">11</span><span class="verse-text">Ideo adimplevit propitiationem suam in illis,  et ostendit eis viam æquitatis.</span>
</div>
<hr>
<div class="verse">
  <span class="verse-num">12</span><span class="verse-text">Miseratio hominis circa proximum suum :  misericordia autem Dei super omnem carnem.</span>
</div>
<hr>
<div class="verse">
  <span class="verse-num">13</span><span class="verse-text">Qui misericordiam habet, docet et erudit  quasi pastor gregem suum.</span>
</div>
<hr>
<div class="verse">
  <span class="verse-num">14</span><span class="verse-text">Miseretur excipientis doctrinam miserationis,  et qui festinat in judiciis ejus.</span>
</div>
<hr>
<div class="verse">
  <span class="verse-num">15</span><span class="verse-text">Fili, in bonis non des querelam,  et in omni dato non des tristitiam verbi mali.</span>
</div>
<hr>
<div class="verse">
  <span class="verse-num">16</span><span class="verse-text">Nonne ardorem refrigerabit ros ?  sic et verbum melius quam datum.</span>
</div>
<hr>
<div class="verse">
  <span class="verse-num">17</span><span class="verse-text">Nonne ecce verbum super datum bonum ?  sed utraque cum homine justificato.</span>
</div>
<hr>
<div class="verse">
  <span class="verse-num">18</span><span class="verse-text">Stultus acriter improperabit :  et datus indisciplinati tabescere facit oculos.</span>
</div>
<hr>
<div class="verse">
  <span class="verse-num">19</span><span class="verse-text">Ante judicium para justitiam tibi,  et antequam loquaris, disce.</span>
</div>
<hr>
<div class="verse">
  <span class="verse-num">20</span><span class="verse-text">Ante languorem adhibe medicinam :  et ante judicium interroga teipsum,  et in conspectu Dei invenies propitiationem.</span>
</div>
<hr>
<div class="verse">
  <span class="verse-num">21</span><span class="verse-text">Ante languorem humilia te,  et in tempore infirmitatis ostende conversationem tuam.</span>
</div>
<hr>
<div class="verse">
  <span class="verse-num">22</span><span class="verse-text">Non impediaris orare semper,  et ne verearis usque ad mortem justificari,  quoniam merces Dei manet in æternum.</span>
</div>
<hr>
<div class="verse">
  <span class="verse-num">23</span><span class="verse-text">Ante orationem præpara animam tuam,  et noli esse quasi homo qui tentat Deum.</span>
</div>
<hr>
<div class="verse">
  <span class="verse-num">24</span><span class="verse-text">Memento iræ in die consummationis,  et tempus retributionis in conversatione faciei.</span>
</div>
<hr>
<div class="verse">
  <span class="verse-num">25</span><span class="verse-text">Memento paupertatis in tempore abundantiæ,  et necessitatum paupertatis in die divitiarum.</span>
</div>
<hr>
<div class="verse">
  <span class="verse-num">26</span><span class="verse-text">A mane usque ad vesperam immutabitur tempus,  et hæc omnia citata in oculis Dei.</span>
</div>
<hr>
<div class="verse">
  <span class="verse-num">27</span><span class="verse-text">Homo sapiens in omnibus metuet,  et in diebus delictorum attendet ab inertia.</span>
</div>
<hr>
<div class="verse">
  <span class="verse-num">28</span><span class="verse-text">Omnis astutus agnoscit sapientiam,  et invenienti eam dabit confessionem.</span>
</div>
<hr>
<div class="verse">
  <span class="verse-num">29</span><span class="verse-text">Sensati in verbis et ipsi sapienter egerunt,  et intellexerunt veritatem et justitiam,  et impluerunt proverbia et judicia.</span>
</div>
<hr>
<div class="verse">
  <span class="verse-num">30</span><span class="verse-text">Post concupiscentias tuas non eas,  et a voluntate tua avertere.</span>
</div>
<hr>
<div class="verse">
  <span class="verse-num">31</span><span class="verse-text">Si præstes animæ tuæ concupiscentias ejus,  faciat te in gaudium inimicis tuis.</span>
</div>
<hr>
<div class="verse">
  <span class="verse-num">32</span><span class="verse-text">Ne oblecteris in turbis nec in modicis :  assidua enim est commissio illorum.</span>
</div>
<hr>
<div class="verse">
  <span class="verse-num">33</span><span class="verse-text">Ne fueris mediocris in contentione ex fœnore,  et est tibi nihil in sacculo :  eris enim invidus vitæ tuæ.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "sirach", chapter: 18 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
