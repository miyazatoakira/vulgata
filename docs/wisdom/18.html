<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sapientia 18</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Sapientia 18</h1>
<div class="verse">
  <span class="verse-num">1</span><span class="verse-text">Sanctis autem tuis maxima erat lux,  et horum quidem vocem audiebant, sed figuram non videbant.  Et quia non et ipsi eadem passi erant, magnificabant te ;</span>
</div>
<hr>
<div class="verse">
  <span class="verse-num">2</span><span class="verse-text">et qui ante læsi erant, quia non lædebantur, gratias agebant,  et ut esset differentia, donum petebant.</span>
</div>
<hr>
<div class="verse">
  <span class="verse-num">3</span><span class="verse-text">Propter quod ignis ardentem columnam  ducem habuerunt ignotæ viæ,  et solem sine læsura boni hospitii præstitisti.</span>
</div>
<hr>
<div class="verse">
  <span class="verse-num">4</span><span class="verse-text">Digni quidem illi carere luce,  et pati carcerem tenebrarum,  qui inclusos custodiebant filios tuos,  per quos incipiebat incorruptum legis lumen sæculo dari.</span>
</div>
<hr>
<div class="verse">
  <span class="verse-num">5</span><span class="verse-text">Cum cogitarent justorum occidere infantes,  et uno exposito filio et liberato,  in traductionem illorum, multitudinem filiorum abstulisti,  et pariter illos perdidisti in aqua valida.</span>
</div>
<hr>
<div class="verse">
  <span class="verse-num">6</span><span class="verse-text">Illa enim nox ante cognita est a patribus nostris,  ut vere scientes quibus juramentis crediderunt,  animæquiores essent.</span>
</div>
<hr>
<div class="verse">
  <span class="verse-num">7</span><span class="verse-text">Suscepta est autem a populo tuo sanitas quidem justorum,  injustorum autem exterminatio.</span>
</div>
<hr>
<div class="verse">
  <span class="verse-num">8</span><span class="verse-text">Sicut enim læsisti adversarios,  sic et nos provocans magnificasti.</span>
</div>
<hr>
<div class="verse">
  <span class="verse-num">9</span><span class="verse-text">Absconse enim sacrificabant justi pueri bonorum,  et justitiæ legem in concordia disposuerunt ;  similiter et bona et mala recepturos justos,  patrum jam decantantes laudes.</span>
</div>
<hr>
<div class="verse">
  <span class="verse-num">10</span><span class="verse-text">Resonabat autem inconveniens inimicorum vox,  et flebilis audiebatur planctus ploratorum infantium.</span>
</div>
<hr>
<div class="verse">
  <span class="verse-num">11</span><span class="verse-text">Simili autem pœna servus cum domino afflictus est,  et popularis homo regi similia passus.</span>
</div>
<hr>
<div class="verse">
  <span class="verse-num">12</span><span class="verse-text">Similiter ergo omnes, uno nomine mortis,  mortuos habebant innumerabiles :  nec enim ad sepeliendum vivi sufficiebant,  quoniam uno momento quæ erat præclarior  natio illorum exterminata est.</span>
</div>
<hr>
<div class="verse">
  <span class="verse-num">13</span><span class="verse-text">De omnibus enim non credentes, propter veneficia ;  tunc vero primum cum fuit exterminium primogenitorum,  spoponderunt populum Dei esse.</span>
</div>
<hr>
<div class="verse">
  <span class="verse-num">14</span><span class="verse-text">Cum enim quietum silentium contineret omnia,  et nox in suo cursu medium iter haberet,</span>
</div>
<hr>
<div class="verse">
  <span class="verse-num">15</span><span class="verse-text">omnipotens sermo tuus de cælo, a regalibus sedibus,  durus debellator in mediam exterminii terram prosilivit,</span>
</div>
<hr>
<div class="verse">
  <span class="verse-num">16</span><span class="verse-text">gladius acutus insimulatum imperium tuum portans :  et stans, replevit omnia morte,  et usque ad cælum attingebat stans in terra.</span>
</div>
<hr>
<div class="verse">
  <span class="verse-num">17</span><span class="verse-text">Tunc continuo visus somniorum malorum turbaverunt illos,  et timores supervenerunt insperati.</span>
</div>
<hr>
<div class="verse">
  <span class="verse-num">18</span><span class="verse-text">Et alius alibi projectus semivivus,  propter quam moriebatur causam demonstrabat mortis.</span>
</div>
<hr>
<div class="verse">
  <span class="verse-num">19</span><span class="verse-text">Visiones enim quæ illos turbaverunt hæc præmonebant,  ne inscii quare mala patiebantur perirent.</span>
</div>
<hr>
<div class="verse">
  <span class="verse-num">20</span><span class="verse-text">Tetigit autem tunc et justos tentatio mortis,  et commotio in eremo facta est multitudinis :  sed non diu permansit ira tua.</span>
</div>
<hr>
<div class="verse">
  <span class="verse-num">21</span><span class="verse-text">Prosperans enim homo sine querela deprecari pro populis,  proferens servitutis suæ scutum,  orationem et per incensum deprecationem allegans,  restitit iræ, et finem imposuit necessitati,  ostendens quoniam tuus est famulus.</span>
</div>
<hr>
<div class="verse">
  <span class="verse-num">22</span><span class="verse-text">Vicit autem turbas non in virtute corporis,  nec armaturæ potentia :  sed verbo illum qui se vexabat subjecit,  juramenta parentum et testamentum commemorans.</span>
</div>
<hr>
<div class="verse">
  <span class="verse-num">23</span><span class="verse-text">Cum enim jam acervatim cecidissent super alterutrum mortui,  interstitit, et amputavit impetum,  et divisit illam quæ ad vivos ducebat viam.</span>
</div>
<hr>
<div class="verse">
  <span class="verse-num">24</span><span class="verse-text">In veste enim poderis quam habebat, totus erat orbis terrarum ;  et parentum magnalia in quatuor ordinibus lapidum erant sculpta,  et magnificentia tua in diademate capitis illius sculpta erat.</span>
</div>
<hr>
<div class="verse">
  <span class="verse-num">25</span><span class="verse-text">His autem cessit qui exterminabat, et hæc extimuit :  erat enim sola tentatio iræ sufficiens.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "wisdom", chapter: 18 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
