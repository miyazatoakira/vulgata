<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sapientia 14</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Sapientia 14</h1>
<div class="verse">
  <span class="verse-num">1</span><span class="verse-text">Iterum alius navigare cogitans,  et per feros fluctus iter facere incipiens,  ligno portante se, fragilius lignum invocat.</span>
</div>
<hr>
<div class="verse">
  <span class="verse-num">2</span><span class="verse-text">Illud enim cupiditas acquirendi excogitavit,  et artifex sapientia fabricavit sua.</span>
</div>
<hr>
<div class="verse">
  <span class="verse-num">3</span><span class="verse-text">Tua autem, Pater, providentia gubernat :  quoniam dedisti et in mari viam,  et inter fluctus semitam firmissimam,</span>
</div>
<hr>
<div class="verse">
  <span class="verse-num">4</span><span class="verse-text">ostendens quoniam potens es ex omnibus salvare,  etiam si sine arte aliquis adeat mare.</span>
</div>
<hr>
<div class="verse">
  <span class="verse-num">5</span><span class="verse-text">Sed ut non essent vacua sapientiæ tuæ opera,  propter hoc etiam et exiguo ligno credunt homines animas suas,  et transeuntes mare per ratem liberati sunt.</span>
</div>
<hr>
<div class="verse">
  <span class="verse-num">6</span><span class="verse-text">Sed et ab initio cum perirent superbi gigantes,  spes orbis terrarum ad ratem confugiens,  remisit sæculo semen nativitatis quæ manu tua erat gubernata.</span>
</div>
<hr>
<div class="verse">
  <span class="verse-num">7</span><span class="verse-text">Benedictum est enim lignum per quod fit justitia ;</span>
</div>
<hr>
<div class="verse">
  <span class="verse-num">8</span><span class="verse-text">per manus autem quod fit idolum,  maledictum est et ipsum, et qui fecit illud :  quia ille quidem operatus est,  illud autem cum esset fragile, deus cognominatus est.</span>
</div>
<hr>
<div class="verse">
  <span class="verse-num">9</span><span class="verse-text">Similiter autem odio sunt Deo impius et impietas ejus ;</span>
</div>
<hr>
<div class="verse">
  <span class="verse-num">10</span><span class="verse-text">etenim quod factum est, cum illo qui fecit tormenta patietur.</span>
</div>
<hr>
<div class="verse">
  <span class="verse-num">11</span><span class="verse-text">Propter hoc et in idolis nationum non erit respectus,  quoniam creaturæ Dei in odium factæ sunt,  et in tentationem animabus hominum,  et in muscipulam pedibus insipientium.</span>
</div>
<hr>
<div class="verse">
  <span class="verse-num">12</span><span class="verse-text">Initium enim fornicationis est exquisitio idolorum,  et adinventio illorum corruptio vitæ est :</span>
</div>
<hr>
<div class="verse">
  <span class="verse-num">13</span><span class="verse-text">neque enim erant ab initio,  neque erunt in perpetuum.</span>
</div>
<hr>
<div class="verse">
  <span class="verse-num">14</span><span class="verse-text">Supervacuitas enim hominum hæc advenit in orbem terrarum,  et ideo brevis illorum finis est inventus.</span>
</div>
<hr>
<div class="verse">
  <span class="verse-num">15</span><span class="verse-text">Acerbo enim luctu dolens pater,  cito sibi rapti filii fecit imaginem ;  et illum qui tunc quasi homo mortuus fuerat,  nunc tamquam deum colere cœpit,  et constituit inter servos suos sacra et sacrificia.</span>
</div>
<hr>
<div class="verse">
  <span class="verse-num">16</span><span class="verse-text">Deinde interveniente tempore, convalescente iniqua consuetudine,  hic error tamquam lex custoditus est,  et tyrannorum imperio colebantur figmenta.</span>
</div>
<hr>
<div class="verse">
  <span class="verse-num">17</span><span class="verse-text">Et hos quos in palam homines honorare non poterant  propter hoc quod longe essent,  e longinquo figura eorum allata,  evidentem imaginem regis quem honorare volebant fecerunt,  ut illum qui aberat, tamquam præsentem colerent sua sollicitudine.</span>
</div>
<hr>
<div class="verse">
  <span class="verse-num">18</span><span class="verse-text">Provexit autem ad horum culturam  et hos qui ignorabant artificis eximia diligentia.</span>
</div>
<hr>
<div class="verse">
  <span class="verse-num">19</span><span class="verse-text">Ille enim, volens placere illi qui se assumpsit,  elaboravit arte sua ut similitudinem in melius figuraret.</span>
</div>
<hr>
<div class="verse">
  <span class="verse-num">20</span><span class="verse-text">Multitudo autem hominum, abducta per speciem operis,  eum qui ante tempus tamquam homo honoratus fuerat,  nunc deum æstimaverunt.</span>
</div>
<hr>
<div class="verse">
  <span class="verse-num">21</span><span class="verse-text">Et hæc fuit vitæ humanæ deceptio,  quoniam aut affectui aut regibus deservientes homines,  incommunicabile nomen lapidibus et lignis imposuerunt.</span>
</div>
<hr>
<div class="verse">
  <span class="verse-num">22</span><span class="verse-text">Et non suffecerat errasse eos circa Dei scientiam,  sed et in magno viventes inscientiæ bello,  tot et tam magna mala pacem appellant.</span>
</div>
<hr>
<div class="verse">
  <span class="verse-num">23</span><span class="verse-text">Aut enim filios suos sacrificantes,  aut obscura sacrificia facientes,  aut insaniæ plenas vigilias habentes,</span>
</div>
<hr>
<div class="verse">
  <span class="verse-num">24</span><span class="verse-text">neque vitam, neque nuptias mundas jam custodiunt :  sed alius alium per invidiam occidit,  aut adulterans contristat,</span>
</div>
<hr>
<div class="verse">
  <span class="verse-num">25</span><span class="verse-text">et omnia commista sunt : sanguis, homicidium,  furtum et fictio, corruptio et infidelitas,  turbatio et perjurium, tumultus bonorum,</span>
</div>
<hr>
<div class="verse">
  <span class="verse-num">26</span><span class="verse-text">Dei immemoratio, animarum inquinatio,  nativitatis immutatio, nuptiarum inconstantia,  inordinatio mœchiæ et impudicitiæ.</span>
</div>
<hr>
<div class="verse">
  <span class="verse-num">27</span><span class="verse-text">Infandorum enim idolorum cultura  omnis mali causa est, et initium et finis.</span>
</div>
<hr>
<div class="verse">
  <span class="verse-num">28</span><span class="verse-text">Aut enim dum lætantur insaniunt,  aut certe vaticinantur falsa,  aut vivunt injuste, aut pejerant cito.</span>
</div>
<hr>
<div class="verse">
  <span class="verse-num">29</span><span class="verse-text">Dum enim confidunt in idolis quæ sine anima sunt,  male jurantes noceri se non sperant.</span>
</div>
<hr>
<div class="verse">
  <span class="verse-num">30</span><span class="verse-text">Utraque ergo illis evenient digne,  quoniam male senserunt de Deo, attendentes idolis,  et juraverunt injuste,  in dolo contemnentes justitiam.</span>
</div>
<hr>
<div class="verse">
  <span class="verse-num">31</span><span class="verse-text">Non enim juratorum virtus,  sed peccantium pœna,  perambulat semper injustorum prævaricationem.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "wisdom", chapter: 14 }
      };
    </script>
    <script src="../assets/app.js"></script>
  </body>
</html>
