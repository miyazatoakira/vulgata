<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sapientia 19</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Sapientia 19</h1>
<div class="verse">
  <span class="verse-num">1</span><span class="verse-text">Impiis autem usque in novissimum  sine misericordia ira supervenit.  Præsciebat enim et futura illorum :</span>
</div>
<hr>
<div class="verse">
  <span class="verse-num">2</span><span class="verse-text">quoniam cum ipsi permisissent ut se educerent,  et cum magna sollicitudine præmisissent illos,  consequebantur illos, pœnitentia acti.</span>
</div>
<hr>
<div class="verse">
  <span class="verse-num">3</span><span class="verse-text">Adhuc enim inter manus habentes luctum,  et deplorantes ad monumenta mortuorum,  aliam sibi assumpserunt cogitationem inscientiæ,  et quos rogantes projecerant,  hos tamquam fugitivos persequebantur.</span>
</div>
<hr>
<div class="verse">
  <span class="verse-num">4</span><span class="verse-text">Ducebat enim illos ad hunc finem digna necessitas ;  et horum quæ acciderant commemorationem amittebant,  ut quæ deerant tormentis repleret punitio :</span>
</div>
<hr>
<div class="verse">
  <span class="verse-num">5</span><span class="verse-text">et populus quidem tuus mirabiliter transiret,  illi autem novam mortem invenirent.</span>
</div>
<hr>
<div class="verse">
  <span class="verse-num">6</span><span class="verse-text">Omnis enim creatura ad suum genus ab initio refigurabatur,  deserviens tuis præceptis,  ut pueri tui custodirentur illæsi.</span>
</div>
<hr>
<div class="verse">
  <span class="verse-num">7</span><span class="verse-text">Nam nubes castra eorum obumbrabat,  et ex aqua quæ ante erat, terra arida apparuit,  et in mari Rubro via sine impedimento,  et campus germinans de profundo nimio :</span>
</div>
<hr>
<div class="verse">
  <span class="verse-num">8</span><span class="verse-text">per quem omnis natio transivit quæ tegebatur tua manu,  videntes tua mirabilia et monstra.</span>
</div>
<hr>
<div class="verse">
  <span class="verse-num">9</span><span class="verse-text">Tamquam enim equi depaverunt escam,  et tamquam agni exsultaverunt,  magnificantes te, Domine, qui liberasti illos.</span>
</div>
<hr>
<div class="verse">
  <span class="verse-num">10</span><span class="verse-text">Memores enim erant adhuc eorum  quæ in incolatu illorum facta fuerant :  quemadmodum pro natione animalium eduxit terra muscas,  et pro piscibus eructavit fluvius multitudinem ranarum.</span>
</div>
<hr>
<div class="verse">
  <span class="verse-num">11</span><span class="verse-text">Novissime autem viderunt novam creaturam avium,  cum, adducti concupiscentia, postulaverunt escas epulationis.</span>
</div>
<hr>
<div class="verse">
  <span class="verse-num">12</span><span class="verse-text">In allocutione enim desiderii ascendit illis de mari ortygometra :  et vexationes peccatoribus supervenerunt,  non sine illis quæ ante facta erant argumentis per vim fulminum :  juste enim patiebantur secundum suas nequitias.</span>
</div>
<hr>
<div class="verse">
  <span class="verse-num">13</span><span class="verse-text">Etenim detestabiliorem inhospitalitatem instituerunt :  alii quidem ignotos non recipiebant advenas ;  alii autem bonos hospites in servitutem redigebant.</span>
</div>
<hr>
<div class="verse">
  <span class="verse-num">14</span><span class="verse-text">Et non solum hæc, sed et alius quidam respectus illorum erat,  quoniam inviti recipiebant extraneos.</span>
</div>
<hr>
<div class="verse">
  <span class="verse-num">15</span><span class="verse-text">Qui autem cum lætitia receperunt hos  qui eisdem usi erant justitiis,  sævissimis afflixerunt doloribus.</span>
</div>
<hr>
<div class="verse">
  <span class="verse-num">16</span><span class="verse-text">Percussi sunt autem cæcitate :  sicut illi in foribus justi,  cum subitaneis cooperti essent tenebris,  unusquisque transitum ostii sui quærebat.</span>
</div>
<hr>
<div class="verse">
  <span class="verse-num">17</span><span class="verse-text">In se enim elementa dum convertuntur,  sicut in organo qualitatis sonus immutatur,  et omnia suum sonum custodiunt :  unde æstimari ex ipso visu certo potest.</span>
</div>
<hr>
<div class="verse">
  <span class="verse-num">18</span><span class="verse-text">Agrestia enim in aquatica convertebantur,  et quæcumque erant natantia, in terram transibant.</span>
</div>
<hr>
<div class="verse">
  <span class="verse-num">19</span><span class="verse-text">Ignis in aqua valebat supra suam virtutem,  et aqua extinguentis naturæ obliviscebatur.</span>
</div>
<hr>
<div class="verse">
  <span class="verse-num">20</span><span class="verse-text">Flammæ e contrario corruptibilium animalium  non vexaverunt carnes coambulantium,  nec dissolvebant illam, quæ facile dissolvebatur sicut glacies, bonam escam.  In omnibus enim magnificasti populum tuum, Domine,  et honorasti, et non despexisti,  in omni tempore et in omni loco assistens eis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "wisdom", chapter: 19 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
