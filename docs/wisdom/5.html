<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sapientia 5</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Sapientia 5</h1>
<div class="verse">
  <span class="verse-num">1</span><span class="verse-text">Tunc stabunt justi in magna constantia  adversus eos qui se angustiaverunt,  et qui abstulerunt labores eorum.</span>
</div>
<hr>
<div class="verse">
  <span class="verse-num">2</span><span class="verse-text">Videntes turbabuntur timore horribili,  et mirabuntur in subitatione insperatæ salutis ;</span>
</div>
<hr>
<div class="verse">
  <span class="verse-num">3</span><span class="verse-text">dicentes intra se, pœnitentiam agentes,  et præ angustia spiritus gementes :  Hi sunt quos habuimus aliquando in derisum,  et in similitudinem improperii.</span>
</div>
<hr>
<div class="verse">
  <span class="verse-num">4</span><span class="verse-text">Nos insensati, vitam illorum æstimabamus insaniam,  et finem illorum sine honore ;</span>
</div>
<hr>
<div class="verse">
  <span class="verse-num">5</span><span class="verse-text">ecce quomodo computati sunt inter filios Dei,  et inter sanctos sors illorum est.</span>
</div>
<hr>
<div class="verse">
  <span class="verse-num">6</span><span class="verse-text">Ergo erravimus a via veritatis,  et justitiæ lumen non luxit nobis,  et sol intelligentiæ non est ortus nobis.</span>
</div>
<hr>
<div class="verse">
  <span class="verse-num">7</span><span class="verse-text">Lassati sumus in via iniquitatis et perditionis,  et ambulavimus vias difficiles :  viam autem Domini ignoravimus.</span>
</div>
<hr>
<div class="verse">
  <span class="verse-num">8</span><span class="verse-text">Quid nobis profuit superbia ?  aut divitiarum jactantia quid contulit nobis ?</span>
</div>
<hr>
<div class="verse">
  <span class="verse-num">9</span><span class="verse-text">Transierunt omnia illa tamquam umbra,  et tamquam nuntius percurrens,</span>
</div>
<hr>
<div class="verse">
  <span class="verse-num">10</span><span class="verse-text">et tamquam navis quæ pertransit fluctuantem aquam,  cujus cum præterierit non est vestigium invenire,  neque semitam carinæ illius in fluctibus ;</span>
</div>
<hr>
<div class="verse">
  <span class="verse-num">11</span><span class="verse-text">aut tamquam avis quæ transvolat in aëre,  cujus nullum invenitur argumentum itineris,  sed tantum sonitus alarum verberans levem ventum,  et scindens per vim itineris aërem :  commotis alis transvolavit,  et post hoc nullum signum invenitur itineris illius ;</span>
</div>
<hr>
<div class="verse">
  <span class="verse-num">12</span><span class="verse-text">aut tamquam sagitta emissa in locum destinatum,  divisus aër continuo in se reclusus est,  ut ignoretur transitus illius :</span>
</div>
<hr>
<div class="verse">
  <span class="verse-num">13</span><span class="verse-text">sic et nos nati continuo desivimus esse ;  et virtutis quidem nullum signum valuimus ostendere,  in malignitate autem nostra consumpti sumus.</span>
</div>
<hr>
<div class="verse">
  <span class="verse-num">14</span><span class="verse-text">Talia dixerunt in inferno hi qui peccaverunt :</span>
</div>
<hr>
<div class="verse">
  <span class="verse-num">15</span><span class="verse-text">quoniam spes impii tamquam lanugo est quæ a vento tollitur,  et tamquam spuma gracilis quæ a procella dispergitur,  et tamquam fumus qui a vento diffusus est,  et tamquam memoria hospitis unius diei prætereuntis.</span>
</div>
<hr>
<div class="verse">
  <span class="verse-num">16</span><span class="verse-text">Justi autem in perpetuum vivent,  et apud Dominum est merces eorum,  et cogitatio illorum apud Altissimum.</span>
</div>
<hr>
<div class="verse">
  <span class="verse-num">17</span><span class="verse-text">Ideo accipient regnum decoris,  et diadema speciei de manu Domini :  quoniam dextera sua teget eos,  et brachio sancto suo defendet illos.</span>
</div>
<hr>
<div class="verse">
  <span class="verse-num">18</span><span class="verse-text">Accipiet armaturam zelus illius,  et armabit creaturam ad ultionem inimicorum.</span>
</div>
<hr>
<div class="verse">
  <span class="verse-num">19</span><span class="verse-text">Induet pro thorace justitiam,  et accipiet pro galea judicium certum ;</span>
</div>
<hr>
<div class="verse">
  <span class="verse-num">20</span><span class="verse-text">sumet scutum inexpugnabile æquitatem.</span>
</div>
<hr>
<div class="verse">
  <span class="verse-num">21</span><span class="verse-text">Acuet autem duram iram in lanceam,  et pugnabit cum illo orbis terrarum contra insensatos.</span>
</div>
<hr>
<div class="verse">
  <span class="verse-num">22</span><span class="verse-text">Ibunt directe emissiones fulgurum,  et tamquam a bene curvato arcu nubium exterminabuntur,  et ad certum locum insilient.</span>
</div>
<hr>
<div class="verse">
  <span class="verse-num">23</span><span class="verse-text">Et a petrosa ira plenæ mittentur grandines ;  excandescet in illos aqua maris,  et flumina concurrent duriter.</span>
</div>
<hr>
<div class="verse">
  <span class="verse-num">24</span><span class="verse-text">Contra illos stabit spiritus virtutis,  et tamquam turbo venti dividet illos ;  et ad eremum perducet omnem terram iniquitas illorum,  et malignitas evertet sedes potentium.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "wisdom", chapter: 5 }
      };
    </script>
    <script src="../assets/app.js"></script>
  </body>
</html>
