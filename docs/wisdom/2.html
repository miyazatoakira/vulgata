<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sapientia 2</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Sapientia 2</h1>
<div class="verse">
  <span class="verse-num">1</span><span class="verse-text">Dixerunt enim cogitantes apud se non recte :  Exiguum et cum tædio est tempus vitæ nostræ,  et non est refrigerium in fine hominis,  et non est qui agnitus sit reversus ab inferis.</span>
</div>
<hr>
<div class="verse">
  <span class="verse-num">2</span><span class="verse-text">Quia ex nihilo nati sumus,  et post hoc erimus tamquam non fuerimus.  Quoniam fumus flatus est in naribus nostris,  et sermo scintilla ad commovendum cor nostrum :</span>
</div>
<hr>
<div class="verse">
  <span class="verse-num">3</span><span class="verse-text">qua extincta, cinis erit corpus nostrum,  et spiritus diffundetur tamquam mollis aër ;  et transibit vita nostra tamquam vestigium nubis,  et sicut nebula dissolvetur quæ fugata est a radiis solis,  et a calore illius aggravata.</span>
</div>
<hr>
<div class="verse">
  <span class="verse-num">4</span><span class="verse-text">Et nomen nostrum oblivionem accipiet per tempus,  et nemo memoriam habebit operum nostrorum.</span>
</div>
<hr>
<div class="verse">
  <span class="verse-num">5</span><span class="verse-text">Umbræ enim transitus est tempus nostrum,  et non est reversio finis nostri :  quoniam consignata est, et nemo revertitur.</span>
</div>
<hr>
<div class="verse">
  <span class="verse-num">6</span><span class="verse-text">Venite ergo, et fruamur bonis quæ sunt,  et utamur creatura tamquam in juventute celeriter.</span>
</div>
<hr>
<div class="verse">
  <span class="verse-num">7</span><span class="verse-text">Vino pretioso et unguentis nos impleamus,  et non prætereat nos flos temporis.</span>
</div>
<hr>
<div class="verse">
  <span class="verse-num">8</span><span class="verse-text">Coronemus nos rosis antequam marcescant ;  nullum pratum sit quod non pertranseat luxuria nostra :</span>
</div>
<hr>
<div class="verse">
  <span class="verse-num">9</span><span class="verse-text">nemo nostrum exsors sit luxuriæ nostræ.  Ubique relinquamus signa lætitiæ,  quoniam hæc est pars nostra, et hæc est sors.</span>
</div>
<hr>
<div class="verse">
  <span class="verse-num">10</span><span class="verse-text">Opprimamus pauperem justum, et non parcamus viduæ,  nec veterani revereamur canos multi temporis :</span>
</div>
<hr>
<div class="verse">
  <span class="verse-num">11</span><span class="verse-text">sit autem fortitudo nostra lex justitiæ ;  quod enim infirmum est, inutile invenitur.</span>
</div>
<hr>
<div class="verse">
  <span class="verse-num">12</span><span class="verse-text">Circumveniamus ergo justum, quoniam inutilis est nobis,  et contrarius est operibus nostris,  et improperat nobis peccata legis,  et diffamat in nos peccata disciplinæ nostræ.</span>
</div>
<hr>
<div class="verse">
  <span class="verse-num">13</span><span class="verse-text">Promittit se scientiam Dei habere,  et filium Dei se nominat.</span>
</div>
<hr>
<div class="verse">
  <span class="verse-num">14</span><span class="verse-text">Factus est nobis in traductionem cogitationum nostrarum.</span>
</div>
<hr>
<div class="verse">
  <span class="verse-num">15</span><span class="verse-text">Gravis est nobis etiam ad videndum,  quoniam dissimilis est aliis vita illius,  et immutatæ sunt viæ ejus.</span>
</div>
<hr>
<div class="verse">
  <span class="verse-num">16</span><span class="verse-text">Tamquam nugaces æstimati sumus ab illo,  et abstinet se a viis nostris tamquam ab immunditiis,  et præfert novissima justorum,  et gloriatur patrem se habere Deum.</span>
</div>
<hr>
<div class="verse">
  <span class="verse-num">17</span><span class="verse-text">Videamus ergo si sermones illius veri sint,  et tentemus quæ ventura sunt illi,  et sciemus quæ erunt novissima illius.</span>
</div>
<hr>
<div class="verse">
  <span class="verse-num">18</span><span class="verse-text">Si enim est verus filius Dei, suscipiet illum,  et liberabit eum de manibus contrariorum.</span>
</div>
<hr>
<div class="verse">
  <span class="verse-num">19</span><span class="verse-text">Contumelia et tormento interrogemus eum,  ut sciamus reverentiam ejus,  et probemus patientiam illius.</span>
</div>
<hr>
<div class="verse">
  <span class="verse-num">20</span><span class="verse-text">Morte turpissima condemnemus eum ;  erit enim ei respectus ex sermonibus illius.</span>
</div>
<hr>
<div class="verse">
  <span class="verse-num">21</span><span class="verse-text">Hæc cogitaverunt, et erraverunt :  excæcavit enim illos malitia eorum.</span>
</div>
<hr>
<div class="verse">
  <span class="verse-num">22</span><span class="verse-text">Et nescierunt sacramenta Dei :  neque mercedem speraverunt justitiæ,  nec judicaverunt honorem animarum sanctarum.</span>
</div>
<hr>
<div class="verse">
  <span class="verse-num">23</span><span class="verse-text">Quoniam Deus creavit hominem inexterminabilem,  et ad imaginem similitudinis suæ fecit illum.</span>
</div>
<hr>
<div class="verse">
  <span class="verse-num">24</span><span class="verse-text">Invidia autem diaboli mors introivit in orbem terrarum :</span>
</div>
<hr>
<div class="verse">
  <span class="verse-num">25</span><span class="verse-text">imitantur autem illum qui sunt ex parte illius.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "wisdom", chapter: 2 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
