<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sapientia 16</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Sapientia 16</h1>
<div class="verse">
  <span class="verse-num">1</span><span class="verse-text">Propter hæc et per his similia passi sunt digne tormenta,  et per multitudinem bestiarum exterminati sunt.</span>
</div>
<hr>
<div class="verse">
  <span class="verse-num">2</span><span class="verse-text">Pro quibus tormentis bene disposuisti populum tuum,  quibus dedisti concupiscentiam delectamenti sui novum saporem,  escam parans eis ortygometram :</span>
</div>
<hr>
<div class="verse">
  <span class="verse-num">3</span><span class="verse-text">ut illi quidem, concupiscentes escam  propter ea quæ illis ostensa et missa sunt,  etiam a necessaria concupiscentia averterentur.  Hi autem in brevi inopes facti, novam gustaverunt escam.</span>
</div>
<hr>
<div class="verse">
  <span class="verse-num">4</span><span class="verse-text">Oportebat enim illis sine excusatione quidem  supervenire interitum exercentibus tyrannidem ;  his autem tantum ostendere  quemadmodum inimici eorum exterminabantur.</span>
</div>
<hr>
<div class="verse">
  <span class="verse-num">5</span><span class="verse-text">Etenim cum illis supervenit sæva bestiarum ira,  morsibus perversorum colubrorum exterminabantur.</span>
</div>
<hr>
<div class="verse">
  <span class="verse-num">6</span><span class="verse-text">Sed non in perpetuum ira tua permansit,  sed ad correptionem in brevi turbati sunt,  signum habentes salutis ad commemorationem mandati legis tuæ.</span>
</div>
<hr>
<div class="verse">
  <span class="verse-num">7</span><span class="verse-text">Qui enim conversus est,  non per hoc quod videbat sanabatur,  sed per te, omnium salvatorem.</span>
</div>
<hr>
<div class="verse">
  <span class="verse-num">8</span><span class="verse-text">In hoc autem ostendisti inimicis nostris  quia tu es qui liberas ab omni malo.</span>
</div>
<hr>
<div class="verse">
  <span class="verse-num">9</span><span class="verse-text">Illos enim locustarum et muscarum occiderunt morsus,  et non est inventa sanitas animæ illorum,  quia digni erant ab hujuscemodi exterminari.</span>
</div>
<hr>
<div class="verse">
  <span class="verse-num">10</span><span class="verse-text">Filios autem tuos nec draconum venenatorum vicerunt dentes :  misericordia enim tua adveniens sanabat illos.</span>
</div>
<hr>
<div class="verse">
  <span class="verse-num">11</span><span class="verse-text">In memoria enim sermonum tuorum examinabantur,  et velociter salvabantur :  ne in altam incidentes oblivionem  non possent tuo uti adjutorio.</span>
</div>
<hr>
<div class="verse">
  <span class="verse-num">12</span><span class="verse-text">Etenim neque herba, neque malagma sanavit eos :  sed tuus, Domine, sermo, qui sanat omnia.</span>
</div>
<hr>
<div class="verse">
  <span class="verse-num">13</span><span class="verse-text">Tu es enim, Domine, qui vitæ et mortis habes potestatem,  et deducis ad portas mortis, et reducis.</span>
</div>
<hr>
<div class="verse">
  <span class="verse-num">14</span><span class="verse-text">Homo autem occidit quidem per malitiam ;  et cum exierit spiritus, non revertetur,  nec revocabit animam quæ recepta est.</span>
</div>
<hr>
<div class="verse">
  <span class="verse-num">15</span><span class="verse-text">Sed tuam manum effugere impossibile est.</span>
</div>
<hr>
<div class="verse">
  <span class="verse-num">16</span><span class="verse-text">Negantes enim te nosse impii,  per fortitudinem brachii tui flagellati sunt :  novis aquis, et grandinibus,  et pluviis persecutionem passi,  et per ignem consumpti.</span>
</div>
<hr>
<div class="verse">
  <span class="verse-num">17</span><span class="verse-text">Quod enim mirabile erat, in aqua, quæ omnia extinguit,  plus ignis valebat :  vindex est enim orbis justorum.</span>
</div>
<hr>
<div class="verse">
  <span class="verse-num">18</span><span class="verse-text">Quodam enim tempore mansuetabatur ignis,  ne comburerentur quæ ad impios missa erant animalia,  sed ut ipsi videntes scirent  quoniam Dei judicio patiuntur persecutionem.</span>
</div>
<hr>
<div class="verse">
  <span class="verse-num">19</span><span class="verse-text">Et quodam tempore in aqua  supra virtutem ignis exardescebat undique,  ut iniquæ terræ nationem exterminaret.</span>
</div>
<hr>
<div class="verse">
  <span class="verse-num">20</span><span class="verse-text">Pro quibus angelorum esca nutrivisti populum tuum,  et paratum panem de cælo præstitisti illis sine labore,  omne delectamentum in se habentem,  et omnis saporis suavitatem.</span>
</div>
<hr>
<div class="verse">
  <span class="verse-num">21</span><span class="verse-text">Substantia enim tua dulcedinem tuam,  quam in filios habes, ostendebat ;  et deserviens uniuscujusque voluntati,  ad quod quisque volebat convertebatur.</span>
</div>
<hr>
<div class="verse">
  <span class="verse-num">22</span><span class="verse-text">Nix autem et glacies sustinebant vim ignis, et non tabescebant :  ut scirent quoniam fructus inimicorum exterminabat  ignis ardens in grandine et pluvia coruscans ;</span>
</div>
<hr>
<div class="verse">
  <span class="verse-num">23</span><span class="verse-text">hic autem iterum ut nutrirentur justi,  etiam suæ virtutis oblitus est.</span>
</div>
<hr>
<div class="verse">
  <span class="verse-num">24</span><span class="verse-text">Creatura enim tibi factori deserviens,  exardescit in tormentum adversus injustos,  et lenior fit ad benefaciendum pro his qui in te confidunt.</span>
</div>
<hr>
<div class="verse">
  <span class="verse-num">25</span><span class="verse-text">Propter hoc et tunc in omnia transfigurata,  omnium nutrici gratiæ tuæ deserviebat,  ad voluntatem eorum qui a te desiderabant :</span>
</div>
<hr>
<div class="verse">
  <span class="verse-num">26</span><span class="verse-text">ut scirent filii tui quos dilexisti, Domine,  quoniam non nativitatis fructus pascunt homines,  sed sermo tuus hos qui in te crediderint conservat.</span>
</div>
<hr>
<div class="verse">
  <span class="verse-num">27</span><span class="verse-text">Quod enim ab igne non poterat exterminari,  statim ab exiguo radio solis calefactum tabescebat :</span>
</div>
<hr>
<div class="verse">
  <span class="verse-num">28</span><span class="verse-text">ut notum omnibus esset  quoniam oportet prævenire solem ad benedictionem tuam,  et ad ortum lucis te adorare.</span>
</div>
<hr>
<div class="verse">
  <span class="verse-num">29</span><span class="verse-text">Ingrati enim spes tamquam hibernalis glacies tabescet,  et disperiet tamquam aqua supervacua.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "wisdom", chapter: 16 }
      };
    </script>
    <script src="../assets/app.js"></script>
  </body>
</html>
