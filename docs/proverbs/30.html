<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Proverbia 30</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Proverbia 30</h1>
<div class="verse">
  <span class="verse-num">1</span><span class="verse-text">Verba Congregantis, filii Vomentis. Visio quam locutus est vir cum quo est Deus, et qui Deo secum morante confortatus, ait :</span>
</div>
<hr>
<div class="verse">
  <span class="verse-num">2</span><span class="verse-text">Stultissimus sum virorum,  et sapientia hominum non est mecum.</span>
</div>
<hr>
<div class="verse">
  <span class="verse-num">3</span><span class="verse-text">Non didici sapientiam,  et non novi scientiam sanctorum.</span>
</div>
<hr>
<div class="verse">
  <span class="verse-num">4</span><span class="verse-text">Quis ascendit in cælum, atque descendit ?  quis continuit spiritum in manibus suis ?  quis colligavit aquas quasi in vestimento ?  quis suscitavit omnes terminos terræ ?  quod nomen est ejus, et quod nomen filii ejus, si nosti ?</span>
</div>
<hr>
<div class="verse">
  <span class="verse-num">5</span><span class="verse-text">Omnis sermo Dei ignitus :  clypeus est sperantibus in se.</span>
</div>
<hr>
<div class="verse">
  <span class="verse-num">6</span><span class="verse-text">Ne addas quidquam verbis illius,  et arguaris, inveniarisque mendax.</span>
</div>
<hr>
<div class="verse">
  <span class="verse-num">7</span><span class="verse-text">Duo rogavi te :  ne deneges mihi antequam moriar :</span>
</div>
<hr>
<div class="verse">
  <span class="verse-num">8</span><span class="verse-text">vanitatem et verba mendacia longe fac a me ;  mendicitatem et divitias ne dederis mihi :  tribue tantum victui meo necessaria,</span>
</div>
<hr>
<div class="verse">
  <span class="verse-num">9</span><span class="verse-text">ne forte satiatus illiciar ad negandum,  et dicam : Quis est Dominus ?  aut egestate compulsus, furer,  et perjurem nomen Dei mei.</span>
</div>
<hr>
<div class="verse">
  <span class="verse-num">10</span><span class="verse-text">Ne accuses servum ad dominum suum,  ne forte maledicat tibi, et corruas.</span>
</div>
<hr>
<div class="verse">
  <span class="verse-num">11</span><span class="verse-text">Generatio quæ patri suo maledicit,  et quæ matri suæ non benedicit ;</span>
</div>
<hr>
<div class="verse">
  <span class="verse-num">12</span><span class="verse-text">generatio quæ sibi munda videtur,  et tamen non est lota a sordibus suis ;</span>
</div>
<hr>
<div class="verse">
  <span class="verse-num">13</span><span class="verse-text">generatio cujus excelsi sunt oculi,  et palpebræ ejus in alta surrectæ ;</span>
</div>
<hr>
<div class="verse">
  <span class="verse-num">14</span><span class="verse-text">generatio quæ pro dentibus gladios habet,  et commandit molaribus suis,  ut comedat inopes de terra,  et pauperes ex hominibus.</span>
</div>
<hr>
<div class="verse">
  <span class="verse-num">15</span><span class="verse-text">Sanguisugæ duæ sunt filiæ,  dicentes : Affer, affer.  Tria sunt insaturabilia,  et quartum quod numquam dicit : Sufficit.</span>
</div>
<hr>
<div class="verse">
  <span class="verse-num">16</span><span class="verse-text">Infernus, et os vulvæ,  et terra quæ non satiatur aqua :  ignis vero numquam dicit : Sufficit.</span>
</div>
<hr>
<div class="verse">
  <span class="verse-num">17</span><span class="verse-text">Oculum qui subsannat patrem,  et qui despicit partum matris suæ,  effodiant eum corvi de torrentibus,  et comedant eum filii aquilæ !</span>
</div>
<hr>
<div class="verse">
  <span class="verse-num">18</span><span class="verse-text">Tria sunt difficilia mihi,  et quartum penitus ignoro :</span>
</div>
<hr>
<div class="verse">
  <span class="verse-num">19</span><span class="verse-text">viam aquilæ in cælo,  viam colubri super petram,  viam navis in medio mari,  et viam viri in adolescentia.</span>
</div>
<hr>
<div class="verse">
  <span class="verse-num">20</span><span class="verse-text">Talis est et via mulieris adulteræ,  quæ comedit, et tergens os suum  dicit : Non sum operata malum.</span>
</div>
<hr>
<div class="verse">
  <span class="verse-num">21</span><span class="verse-text">Per tria movetur terra,  et quartum non potest sustinere :</span>
</div>
<hr>
<div class="verse">
  <span class="verse-num">22</span><span class="verse-text">per servum, cum regnaverit ;  per stultum, cum saturatus fuerit cibo ;</span>
</div>
<hr>
<div class="verse">
  <span class="verse-num">23</span><span class="verse-text">per odiosam mulierem, cum in matrimonio fuerit assumpta ;  et per ancillam, cum fuerit hæres dominæ suæ.</span>
</div>
<hr>
<div class="verse">
  <span class="verse-num">24</span><span class="verse-text">Quatuor sunt minima terræ,  et ipsa sunt sapientiora sapientibus :</span>
</div>
<hr>
<div class="verse">
  <span class="verse-num">25</span><span class="verse-text">formicæ, populus infirmus,  qui præparat in messe cibum sibi ;</span>
</div>
<hr>
<div class="verse">
  <span class="verse-num">26</span><span class="verse-text">lepusculus, plebs invalida,  qui collocat in petra cubile suum ;</span>
</div>
<hr>
<div class="verse">
  <span class="verse-num">27</span><span class="verse-text">regem locusta non habet,  et egreditur universa per turmas suas ;</span>
</div>
<hr>
<div class="verse">
  <span class="verse-num">28</span><span class="verse-text">stellio manibus nititur,  et moratur in ædibus regis.</span>
</div>
<hr>
<div class="verse">
  <span class="verse-num">29</span><span class="verse-text">Tria sunt quæ bene gradiuntur,  et quartum quod incedit feliciter :</span>
</div>
<hr>
<div class="verse">
  <span class="verse-num">30</span><span class="verse-text">leo, fortissimus bestiarum,  ad nullius pavebit occursum ;</span>
</div>
<hr>
<div class="verse">
  <span class="verse-num">31</span><span class="verse-text">gallus succinctus lumbos ;  et aries ; nec est rex, qui resistat ei.</span>
</div>
<hr>
<div class="verse">
  <span class="verse-num">32</span><span class="verse-text">Est qui stultus apparuit postquam elevatus est in sublime ;  si enim intellexisset, ori suo imposuisset manum.</span>
</div>
<hr>
<div class="verse">
  <span class="verse-num">33</span><span class="verse-text">Qui autem fortiter premit ubera ad eliciendum lac exprimit butyrum ;  et qui vehementer emungit elicit sanguinem ;  et qui provocat iras producit discordias.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "proverbs", chapter: 30 }
      };
    </script>
    <script src="../assets/app.js"></script>
  </body>
</html>
