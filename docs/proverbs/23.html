<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Proverbia 23</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Proverbia 23</h1>
<div class="verse">
  <span class="verse-num">1</span><span class="verse-text">Quando sederis ut comedas cum principe,  diligenter attende quæ apposita sunt ante faciem tuam.</span>
</div>
<hr>
<div class="verse">
  <span class="verse-num">2</span><span class="verse-text">Et statue cultrum in gutture tuo :  si tamen habes in potestate animam tuam.</span>
</div>
<hr>
<div class="verse">
  <span class="verse-num">3</span><span class="verse-text">Ne desideres de cibis ejus,  in quo est panis mendacii.</span>
</div>
<hr>
<div class="verse">
  <span class="verse-num">4</span><span class="verse-text">Noli laborare ut diteris,  sed prudentiæ tuæ pone modum.</span>
</div>
<hr>
<div class="verse">
  <span class="verse-num">5</span><span class="verse-text">Ne erigas oculos tuos ad opes quas non potes habere,  quia facient sibi pennas quasi aquilæ, et volabunt in cælum.</span>
</div>
<hr>
<div class="verse">
  <span class="verse-num">6</span><span class="verse-text">Ne comedas cum homine invido,  et ne desideres cibos ejus :</span>
</div>
<hr>
<div class="verse">
  <span class="verse-num">7</span><span class="verse-text">quoniam in similitudinem arioli et conjectoris  æstimat quod ignorat.  Comede et bibe, dicet tibi ;  et mens ejus non est tecum.</span>
</div>
<hr>
<div class="verse">
  <span class="verse-num">8</span><span class="verse-text">Cibos quos comederas evomes,  et perdes pulchros sermones tuos.</span>
</div>
<hr>
<div class="verse">
  <span class="verse-num">9</span><span class="verse-text">In auribus insipientium ne loquaris,  qui despicient doctrinam eloquii tui.</span>
</div>
<hr>
<div class="verse">
  <span class="verse-num">10</span><span class="verse-text">Ne attingas parvulorum terminos,  et agrum pupillorum ne introëas :</span>
</div>
<hr>
<div class="verse">
  <span class="verse-num">11</span><span class="verse-text">propinquus enim illorum fortis est,  et ipse judicabit contra te causam illorum.</span>
</div>
<hr>
<div class="verse">
  <span class="verse-num">12</span><span class="verse-text">Ingrediatur ad doctrinam cor tuum,  et aures tuæ ad verba scientiæ.</span>
</div>
<hr>
<div class="verse">
  <span class="verse-num">13</span><span class="verse-text">Noli subtrahere a puero disciplinam :  si enim percusseris eum virga, non morietur.</span>
</div>
<hr>
<div class="verse">
  <span class="verse-num">14</span><span class="verse-text">Tu virga percuties eum,  et animam ejus de inferno liberabis.</span>
</div>
<hr>
<div class="verse">
  <span class="verse-num">15</span><span class="verse-text">Fili mi, si sapiens fuerit animus tuus,  gaudebit tecum cor meum :</span>
</div>
<hr>
<div class="verse">
  <span class="verse-num">16</span><span class="verse-text">et exsultabunt renes mei,  cum locuta fuerint rectum labia tua.</span>
</div>
<hr>
<div class="verse">
  <span class="verse-num">17</span><span class="verse-text">Non æmuletur cor tuum peccatores,  sed in timore Domini esto tota die :</span>
</div>
<hr>
<div class="verse">
  <span class="verse-num">18</span><span class="verse-text">quia habebis spem in novissimo,  et præstolatio tua non auferetur.</span>
</div>
<hr>
<div class="verse">
  <span class="verse-num">19</span><span class="verse-text">Audi, fili mi, et esto sapiens,  et dirige in via animum tuum.</span>
</div>
<hr>
<div class="verse">
  <span class="verse-num">20</span><span class="verse-text">Noli esse in conviviis potatorum,  nec in comessationibus eorum qui carnes ad vescendum conferunt :</span>
</div>
<hr>
<div class="verse">
  <span class="verse-num">21</span><span class="verse-text">quia vacantes potibus et dantes symbola consumentur,  et vestietur pannis dormitatio.</span>
</div>
<hr>
<div class="verse">
  <span class="verse-num">22</span><span class="verse-text">Audi patrem tuum, qui genuit te,  et ne contemnas cum senuerit mater tua.</span>
</div>
<hr>
<div class="verse">
  <span class="verse-num">23</span><span class="verse-text">Veritatem eme, et noli vendere sapientiam,  et doctrinam, et intelligentiam.</span>
</div>
<hr>
<div class="verse">
  <span class="verse-num">24</span><span class="verse-text">Exsultat gaudio pater justi ;  qui sapientem genuit, lætabitur in eo.</span>
</div>
<hr>
<div class="verse">
  <span class="verse-num">25</span><span class="verse-text">Gaudeat pater tuus et mater tua,  et exsultet quæ genuit te.</span>
</div>
<hr>
<div class="verse">
  <span class="verse-num">26</span><span class="verse-text">Præbe, fili mi, cor tuum mihi,  et oculi tui vias meas custodiant.</span>
</div>
<hr>
<div class="verse">
  <span class="verse-num">27</span><span class="verse-text">Fovea enim profunda est meretrix,  et puteus angustus aliena.</span>
</div>
<hr>
<div class="verse">
  <span class="verse-num">28</span><span class="verse-text">Insidiatur in via quasi latro,  et quos incautos viderit, interficiet.</span>
</div>
<hr>
<div class="verse">
  <span class="verse-num">29</span><span class="verse-text">Cui væ ? cujus patri væ ?  cui rixæ ? cui foveæ ?  cui sine causa vulnera ? cui suffusio oculorum ?</span>
</div>
<hr>
<div class="verse">
  <span class="verse-num">30</span><span class="verse-text">nonne his qui commorantur in vino,  et student calicibus epotandis ?</span>
</div>
<hr>
<div class="verse">
  <span class="verse-num">31</span><span class="verse-text">Ne intuearis vinum quando flavescit,  cum splenduerit in vitro color ejus :  ingreditur blande,</span>
</div>
<hr>
<div class="verse">
  <span class="verse-num">32</span><span class="verse-text">sed in novissimo mordebit ut coluber,  et sicut regulus venena diffundet.</span>
</div>
<hr>
<div class="verse">
  <span class="verse-num">33</span><span class="verse-text">Oculi tui videbunt extraneas,  et cor tuum loquetur perversa.</span>
</div>
<hr>
<div class="verse">
  <span class="verse-num">34</span><span class="verse-text">Et eris sicut dormiens in medio mari,  et quasi sopitus gubernator, amisso clavo.</span>
</div>
<hr>
<div class="verse">
  <span class="verse-num">35</span><span class="verse-text">Et dices : Verberaverunt me, sed non dolui ;  traxerunt me, et ego non sensi.  Quando evigilabo, et rursus vina reperiam ?</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "proverbs", chapter: 23 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
