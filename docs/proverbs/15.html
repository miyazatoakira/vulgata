<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Proverbia 15</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Proverbia 15</h1>
<div class="verse">
  <span class="verse-num">1</span><span class="verse-text">Responsio mollis frangit iram ;  sermo durus suscitat furorem.</span>
</div>
<hr>
<div class="verse">
  <span class="verse-num">2</span><span class="verse-text">Lingua sapientium ornat scientiam ;  os fatuorum ebullit stultitiam.</span>
</div>
<hr>
<div class="verse">
  <span class="verse-num">3</span><span class="verse-text">In omni loco, oculi Domini  contemplantur bonos et malos.</span>
</div>
<hr>
<div class="verse">
  <span class="verse-num">4</span><span class="verse-text">Lingua placabilis lignum vitæ ;  quæ autem immoderata est conteret spiritum.</span>
</div>
<hr>
<div class="verse">
  <span class="verse-num">5</span><span class="verse-text">Stultus irridet disciplinam patris sui ;  qui autem custodit increpationes astutior fiet.  In abundanti justitia virtus maxima est :  cogitationes autem impiorum eradicabuntur.</span>
</div>
<hr>
<div class="verse">
  <span class="verse-num">6</span><span class="verse-text">Domus justi plurima fortitudo,  et in fructibus impii conturbatio.</span>
</div>
<hr>
<div class="verse">
  <span class="verse-num">7</span><span class="verse-text">Labia sapientium disseminabunt scientiam ;  cor stultorum dissimile erit.</span>
</div>
<hr>
<div class="verse">
  <span class="verse-num">8</span><span class="verse-text">Victimæ impiorum abominabiles Domino ;  vota justorum placabilia.</span>
</div>
<hr>
<div class="verse">
  <span class="verse-num">9</span><span class="verse-text">Abominatio est Domino via impii ;  qui sequitur justitiam diligitur ab eo.</span>
</div>
<hr>
<div class="verse">
  <span class="verse-num">10</span><span class="verse-text">Doctrina mala deserenti viam vitæ ;  qui increpationes odit, morietur.</span>
</div>
<hr>
<div class="verse">
  <span class="verse-num">11</span><span class="verse-text">Infernus et perditio coram Domino ;  quanto magis corda filiorum hominum !</span>
</div>
<hr>
<div class="verse">
  <span class="verse-num">12</span><span class="verse-text">Non amat pestilens eum qui se corripit,  nec ad sapientes graditur.</span>
</div>
<hr>
<div class="verse">
  <span class="verse-num">13</span><span class="verse-text">Cor gaudens exhilarat faciem ;  in mœrore animi dejicitur spiritus.</span>
</div>
<hr>
<div class="verse">
  <span class="verse-num">14</span><span class="verse-text">Cor sapientis quærit doctrinam,  et os stultorum pascitur imperitia.</span>
</div>
<hr>
<div class="verse">
  <span class="verse-num">15</span><span class="verse-text">Omnes dies pauperis, mali ;  secura mens quasi juge convivium.</span>
</div>
<hr>
<div class="verse">
  <span class="verse-num">16</span><span class="verse-text">Melius est parum cum timore Domini,  quam thesauri magni et insatiabiles.</span>
</div>
<hr>
<div class="verse">
  <span class="verse-num">17</span><span class="verse-text">Melius est vocari ad olera cum caritate,  quam ad vitulum saginatum cum odio.</span>
</div>
<hr>
<div class="verse">
  <span class="verse-num">18</span><span class="verse-text">Vir iracundus provocat rixas ;  qui patiens est mitigat suscitatas.</span>
</div>
<hr>
<div class="verse">
  <span class="verse-num">19</span><span class="verse-text">Iter pigrorum quasi sepes spinarum ;  via justorum absque offendiculo.</span>
</div>
<hr>
<div class="verse">
  <span class="verse-num">20</span><span class="verse-text">Filius sapiens lætificat patrem,  et stultus homo despicit matrem suam.</span>
</div>
<hr>
<div class="verse">
  <span class="verse-num">21</span><span class="verse-text">Stultitia gaudium stulto,  et vir prudens dirigit gressus suos.</span>
</div>
<hr>
<div class="verse">
  <span class="verse-num">22</span><span class="verse-text">Dissipantur cogitationes ubi non est consilium ;  ubi vero sunt plures consiliarii, confirmantur.</span>
</div>
<hr>
<div class="verse">
  <span class="verse-num">23</span><span class="verse-text">Lætatur homo in sententia oris sui,  et sermo opportunus est optimus.</span>
</div>
<hr>
<div class="verse">
  <span class="verse-num">24</span><span class="verse-text">Semita vitæ super eruditum,  ut declinet de inferno novissimo.</span>
</div>
<hr>
<div class="verse">
  <span class="verse-num">25</span><span class="verse-text">Domum superborum demolietur Dominus,  et firmos faciet terminos viduæ.</span>
</div>
<hr>
<div class="verse">
  <span class="verse-num">26</span><span class="verse-text">Abominatio Domini cogitationes malæ,  et purus sermo pulcherrimus firmabitur ab eo.</span>
</div>
<hr>
<div class="verse">
  <span class="verse-num">27</span><span class="verse-text">Conturbat domum suam qui sectatur avaritiam ;  qui autem odit munera, vivet.  Per misericordiam et fidem purgantur peccata :  per timorem autem Domini declinat omnis a malo.</span>
</div>
<hr>
<div class="verse">
  <span class="verse-num">28</span><span class="verse-text">Mens justi meditatur obedientiam ;  os impiorum redundat malis.</span>
</div>
<hr>
<div class="verse">
  <span class="verse-num">29</span><span class="verse-text">Longe est Dominus ab impiis,  et orationes justorum exaudiet.</span>
</div>
<hr>
<div class="verse">
  <span class="verse-num">30</span><span class="verse-text">Lux oculorum lætificat animam ;  fama bona impinguat ossa.</span>
</div>
<hr>
<div class="verse">
  <span class="verse-num">31</span><span class="verse-text">Auris quæ audit increpationes vitæ  in medio sapientium commorabitur.</span>
</div>
<hr>
<div class="verse">
  <span class="verse-num">32</span><span class="verse-text">Qui abjicit disciplinam despicit animam suam ;  qui autem acquiescit increpationibus possessor est cordis.</span>
</div>
<hr>
<div class="verse">
  <span class="verse-num">33</span><span class="verse-text">Timor Domini disciplina sapientiæ,  et gloriam præcedit humilitas.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "proverbs", chapter: 15 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
