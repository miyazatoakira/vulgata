<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Proverbia 27</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Proverbia 27</h1>
<div class="verse">
  <span class="verse-num">1</span><span class="verse-text">Ne glorieris in crastinum,  ignorans quid superventura pariat dies.</span>
</div>
<hr>
<div class="verse">
  <span class="verse-num">2</span><span class="verse-text">Laudet te alienus, et non os tuum ;  extraneus, et non labia tua.</span>
</div>
<hr>
<div class="verse">
  <span class="verse-num">3</span><span class="verse-text">Grave est saxum, et onerosa arena,  sed ira stulti utroque gravior.</span>
</div>
<hr>
<div class="verse">
  <span class="verse-num">4</span><span class="verse-text">Ira non habet misericordiam nec erumpens furor,  et impetum concitati ferre quis poterit ?</span>
</div>
<hr>
<div class="verse">
  <span class="verse-num">5</span><span class="verse-text">Melior est manifesta correptio  quam amor absconditus.</span>
</div>
<hr>
<div class="verse">
  <span class="verse-num">6</span><span class="verse-text">Meliora sunt vulnera diligentis  quam fraudulenta oscula odientis.</span>
</div>
<hr>
<div class="verse">
  <span class="verse-num">7</span><span class="verse-text">Anima saturata calcabit favum,  et anima esuriens etiam amarum pro dulci sumet.</span>
</div>
<hr>
<div class="verse">
  <span class="verse-num">8</span><span class="verse-text">Sicut avis transmigrans de nido suo,  sic vir qui derelinquit locum suum.</span>
</div>
<hr>
<div class="verse">
  <span class="verse-num">9</span><span class="verse-text">Unguento et variis odoribus delectatur cor,  et bonis amici consiliis anima dulcoratur.</span>
</div>
<hr>
<div class="verse">
  <span class="verse-num">10</span><span class="verse-text">Amicum tuum et amicum patris tui ne dimiseris,  et domum fratris tui ne ingrediaris in die afflictionis tuæ.  Melior est vicinus juxta  quam frater procul.</span>
</div>
<hr>
<div class="verse">
  <span class="verse-num">11</span><span class="verse-text">Stude sapientiæ, fili mi, et lætifica cor meum,  ut possis exprobranti respondere sermonem.</span>
</div>
<hr>
<div class="verse">
  <span class="verse-num">12</span><span class="verse-text">Astutus videns malum, absconditus est :  parvuli transeuntes sustinuerunt dispendia.</span>
</div>
<hr>
<div class="verse">
  <span class="verse-num">13</span><span class="verse-text">Tolle vestimentum ejus qui spopondit pro extraneo,  et pro alienis aufer ei pignus.</span>
</div>
<hr>
<div class="verse">
  <span class="verse-num">14</span><span class="verse-text">Qui benedicit proximo suo voce grandi,  de nocte consurgens maledicenti similis erit.</span>
</div>
<hr>
<div class="verse">
  <span class="verse-num">15</span><span class="verse-text">Tecta perstillantia in die frigoris  et litigiosa mulier comparantur.</span>
</div>
<hr>
<div class="verse">
  <span class="verse-num">16</span><span class="verse-text">Qui retinet eam quasi qui ventum teneat,  et oleum dexteræ suæ vocabit.</span>
</div>
<hr>
<div class="verse">
  <span class="verse-num">17</span><span class="verse-text">Ferrum ferro exacuitur,  et homo exacuit faciem amici sui.</span>
</div>
<hr>
<div class="verse">
  <span class="verse-num">18</span><span class="verse-text">Qui servat ficum comedet fructus ejus,  et qui custos est domini sui glorificabitur.</span>
</div>
<hr>
<div class="verse">
  <span class="verse-num">19</span><span class="verse-text">Quomodo in aquis resplendent vultus prospicientium,  sic corda hominum manifesta sunt prudentibus.</span>
</div>
<hr>
<div class="verse">
  <span class="verse-num">20</span><span class="verse-text">Infernus et perditio numquam implentur :  similiter et oculi hominum insatiabiles.</span>
</div>
<hr>
<div class="verse">
  <span class="verse-num">21</span><span class="verse-text">Quomodo probatur in conflatorio argentum et in fornace aurum,  sic probatur homo ore laudantis.  Cor iniqui inquirit mala,  cor autem rectum inquirit scientiam.</span>
</div>
<hr>
<div class="verse">
  <span class="verse-num">22</span><span class="verse-text">Si contuderis stultum in pila  quasi ptisanas feriente desuper pilo,  non auferetur ab eo stultitia ejus.</span>
</div>
<hr>
<div class="verse">
  <span class="verse-num">23</span><span class="verse-text">Diligenter agnosce vultum pecoris tui,  tuosque greges considera :</span>
</div>
<hr>
<div class="verse">
  <span class="verse-num">24</span><span class="verse-text">non enim habebis jugiter potestatem,  sed corona tribuetur in generationem et generationem.</span>
</div>
<hr>
<div class="verse">
  <span class="verse-num">25</span><span class="verse-text">Aperta sunt prata, et apparuerunt herbæ virentes,  et collecta sunt fœna de montibus.</span>
</div>
<hr>
<div class="verse">
  <span class="verse-num">26</span><span class="verse-text">Agni ad vestimentum tuum,  et hædi ad agri pretium.</span>
</div>
<hr>
<div class="verse">
  <span class="verse-num">27</span><span class="verse-text">Sufficiat tibi lac caprarum in cibos tuos,  et in necessaria domus tuæ, et ad victum ancillis tuis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "proverbs", chapter: 27 }
      };
    </script>
    <script src="../assets/app.js"></script>
  </body>
</html>
