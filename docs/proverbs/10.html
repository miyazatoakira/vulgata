<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Proverbia 10</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Proverbia 10</h1>
<div class="verse">
  <span class="verse-num">1</span><span class="verse-text">Filius sapiens lætificat patrem,  filius vero stultus mœstitia est matris suæ.</span>
</div>
<hr>
<div class="verse">
  <span class="verse-num">2</span><span class="verse-text">Nil proderunt thesauri impietatis,  justitia vero liberabit a morte.</span>
</div>
<hr>
<div class="verse">
  <span class="verse-num">3</span><span class="verse-text">Non affliget Dominus fame animam justi,  et insidias impiorum subvertet.</span>
</div>
<hr>
<div class="verse">
  <span class="verse-num">4</span><span class="verse-text">Egestatem operata est manus remissa ;  manus autem fortium divitias parat.  Qui nititur mendaciis, hic pascit ventos ;  idem autem ipse sequitur aves volantes.</span>
</div>
<hr>
<div class="verse">
  <span class="verse-num">5</span><span class="verse-text">Qui congregat in messe, filius sapiens est ;  qui autem stertit æstate, filius confusionis.</span>
</div>
<hr>
<div class="verse">
  <span class="verse-num">6</span><span class="verse-text">Benedictio Domini super caput justi ;  os autem impiorum operit iniquitas.</span>
</div>
<hr>
<div class="verse">
  <span class="verse-num">7</span><span class="verse-text">Memoria justi cum laudibus,  et nomen impiorum putrescet.</span>
</div>
<hr>
<div class="verse">
  <span class="verse-num">8</span><span class="verse-text">Sapiens corde præcepta suscipit ;  stultus cæditur labiis.</span>
</div>
<hr>
<div class="verse">
  <span class="verse-num">9</span><span class="verse-text">Qui ambulat simpliciter ambulat confidenter ;  qui autem depravat vias suas manifestus erit.</span>
</div>
<hr>
<div class="verse">
  <span class="verse-num">10</span><span class="verse-text">Qui annuit oculo dabit dolorem ;  et stultus labiis verberabitur.</span>
</div>
<hr>
<div class="verse">
  <span class="verse-num">11</span><span class="verse-text">Vena vitæ os justi,  et os impiorum operit iniquitatem.</span>
</div>
<hr>
<div class="verse">
  <span class="verse-num">12</span><span class="verse-text">Odium suscitat rixas,  et universa delicta operit caritas.</span>
</div>
<hr>
<div class="verse">
  <span class="verse-num">13</span><span class="verse-text">In labiis sapientis invenitur sapientia,  et virga in dorso ejus qui indiget corde.</span>
</div>
<hr>
<div class="verse">
  <span class="verse-num">14</span><span class="verse-text">Sapientes abscondunt scientiam ;  os autem stulti confusioni proximum est.</span>
</div>
<hr>
<div class="verse">
  <span class="verse-num">15</span><span class="verse-text">Substantia divitis, urbs fortitudinis ejus ;  pavor pauperum egestas eorum.</span>
</div>
<hr>
<div class="verse">
  <span class="verse-num">16</span><span class="verse-text">Opus justi ad vitam,  fructus autem impii ad peccatum.</span>
</div>
<hr>
<div class="verse">
  <span class="verse-num">17</span><span class="verse-text">Via vitæ custodienti disciplinam ;  qui autem increpationes relinquit, errat.</span>
</div>
<hr>
<div class="verse">
  <span class="verse-num">18</span><span class="verse-text">Abscondunt odium labia mendacia ;  qui profert contumeliam, insipiens est.</span>
</div>
<hr>
<div class="verse">
  <span class="verse-num">19</span><span class="verse-text">In multiloquio non deerit peccatum,  qui autem moderatur labia sua prudentissimus est.</span>
</div>
<hr>
<div class="verse">
  <span class="verse-num">20</span><span class="verse-text">Argentum electum lingua justi ;  cor autem impiorum pro nihilo.</span>
</div>
<hr>
<div class="verse">
  <span class="verse-num">21</span><span class="verse-text">Labia justi erudiunt plurimos ;  qui autem indocti sunt in cordis egestate morientur.</span>
</div>
<hr>
<div class="verse">
  <span class="verse-num">22</span><span class="verse-text">Benedictio Domini divites facit,  nec sociabitur eis afflictio.</span>
</div>
<hr>
<div class="verse">
  <span class="verse-num">23</span><span class="verse-text">Quasi per risum stultus operatur scelus,  sapientia autem est viro prudentia.</span>
</div>
<hr>
<div class="verse">
  <span class="verse-num">24</span><span class="verse-text">Quod timet impius veniet super eum ;  desiderium suum justus dabitur.</span>
</div>
<hr>
<div class="verse">
  <span class="verse-num">25</span><span class="verse-text">Quasi tempestas transiens non erit impius ;  justus autem quasi fundamentum sempiternum.</span>
</div>
<hr>
<div class="verse">
  <span class="verse-num">26</span><span class="verse-text">Sicut acetum dentibus, et fumus oculis,  sic piger his qui miserunt eum.</span>
</div>
<hr>
<div class="verse">
  <span class="verse-num">27</span><span class="verse-text">Timor Domini apponet dies,  et anni impiorum breviabuntur.</span>
</div>
<hr>
<div class="verse">
  <span class="verse-num">28</span><span class="verse-text">Exspectatio justorum lætitia,  spes autem impiorum peribit.</span>
</div>
<hr>
<div class="verse">
  <span class="verse-num">29</span><span class="verse-text">Fortitudo simplicis via Domini,  et pavor his qui operantur malum.</span>
</div>
<hr>
<div class="verse">
  <span class="verse-num">30</span><span class="verse-text">Justus in æternum non commovebitur,  impii autem non habitabunt super terram.</span>
</div>
<hr>
<div class="verse">
  <span class="verse-num">31</span><span class="verse-text">Os justi parturiet sapientiam ;  lingua pravorum peribit.</span>
</div>
<hr>
<div class="verse">
  <span class="verse-num">32</span><span class="verse-text">Labia justi considerant placita,  et os impiorum perversa.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "proverbs", chapter: 10 }
      };
    </script>
    <script src="../assets/app.js"></script>
  </body>
</html>
