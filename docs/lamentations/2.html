<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Lamentationes 2</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Lamentationes 2</h1>
<div class="verse">
  <span class="verse-num">1</span><span class="verse-text">Quomodo obtexit caligine in furore suo  Dominus filiam Sion ;  projecit de cælo in terram  inclytam Israël,  et non est recordatus scabelli pedum suorum  in die furoris sui !</span>
</div>
<hr>
<div class="verse">
  <span class="verse-num">2</span><span class="verse-text">Præcipitavit Dominus, nec pepercit  omnia speciosa Jacob :  destruxit in furore suo  munitiones virginis Juda,  et dejecit in terram ;  polluit regnum et principes ejus.</span>
</div>
<hr>
<div class="verse">
  <span class="verse-num">3</span><span class="verse-text">Confregit in ira furoris sui  omne cornu Israël ;  avertit retrorsum dexteram suam  a facie inimici,  et succendit in Jacob quasi ignem  flammæ devorantis in gyro.</span>
</div>
<hr>
<div class="verse">
  <span class="verse-num">4</span><span class="verse-text">Tetendit arcum suum quasi inimicus,  firmavit dexteram suam quasi hostis,  et occidit omne quod pulchrum erat visu  in tabernaculo filiæ Sion ;  effudit quasi ignem  indignationem suam.</span>
</div>
<hr>
<div class="verse">
  <span class="verse-num">5</span><span class="verse-text">Factus est Dominus velut inimicus,  præcipitavit Israël :  præcipitavit omnia mœnia ejus,  dissipavit munitiones ejus,  et replevit in filia Juda  humiliatum et humiliatam.</span>
</div>
<hr>
<div class="verse">
  <span class="verse-num">6</span><span class="verse-text">Et dissipavit quasi hortum tentorium suum ;  demolitus est tabernaculum suum.  Oblivioni tradidit Dominus in Sion  festivitatem et sabbatum ;  et in opprobrium, et in indignationem furoris sui,  regem et sacerdotem.</span>
</div>
<hr>
<div class="verse">
  <span class="verse-num">7</span><span class="verse-text">Repulit Dominus altare suum ;  maledixit sanctificationi suæ :  tradidit in manu inimici  muros turrium ejus.  Vocem dederunt in domo Domini  sicut in die solemni.</span>
</div>
<hr>
<div class="verse">
  <span class="verse-num">8</span><span class="verse-text">Cogitavit Dominus dissipare  murum filiæ Sion ;  tetendit funiculum suum,  et non avertit manum suam a perditione :  luxitque antemurale,  et murus pariter dissipatus est.</span>
</div>
<hr>
<div class="verse">
  <span class="verse-num">9</span><span class="verse-text">Defixæ sunt in terra portæ ejus,  perdidit et contrivit vectes ejus ;  regem ejus et principes ejus in gentibus :  non est lex,  et prophetæ ejus non invenerunt  visionem a Domino.</span>
</div>
<hr>
<div class="verse">
  <span class="verse-num">10</span><span class="verse-text">Sederunt in terra, conticuerunt  senes filiæ Sion ;  consperserunt cinere capita sua,  accincti sunt ciliciis :  abjecerunt in terram capita sua  virgines Jerusalem.</span>
</div>
<hr>
<div class="verse">
  <span class="verse-num">11</span><span class="verse-text">Defecerunt præ lacrimis oculi mei,  conturbata sunt viscera mea ;  effusum est in terra jecur meum  super contritione filiæ populi mei,  cum deficeret parvulus et lactens  in plateis oppidi.</span>
</div>
<hr>
<div class="verse">
  <span class="verse-num">12</span><span class="verse-text">Matribus suis dixerunt :  Ubi est triticum et vinum ?  cum deficerent quasi vulnerati  in plateis civitatis,  cum exhalarent animas suas  in sinu matrum suarum.</span>
</div>
<hr>
<div class="verse">
  <span class="verse-num">13</span><span class="verse-text">Cui comparabo te, vel cui assimilabo te,  filia Jerusalem ?  cui exæquabo te, et consolabor te,  virgo, filia Sion ?  magna est enim velut mare contritio tua :  quis medebitur tui ?</span>
</div>
<hr>
<div class="verse">
  <span class="verse-num">14</span><span class="verse-text">Prophetæ tui viderunt tibi  falsa et stulta ;  nec aperiebant iniquitatem tuam,  ut te ad pœnitentiam provocarent ;  viderunt autem tibi assumptiones falsas,  et ejectiones.</span>
</div>
<hr>
<div class="verse">
  <span class="verse-num">15</span><span class="verse-text">Plauserunt super te manibus  omnes transeuntes per viam ;  sibilaverunt et moverunt caput suum  super filiam Jerusalem :  Hæccine est urbs, dicentes, perfecti decoris,  gaudium universæ terræ ?</span>
</div>
<hr>
<div class="verse">
  <span class="verse-num">16</span><span class="verse-text">Aperuerunt super te os suum  omnes inimici tui :  sibilaverunt, et fremuerunt dentibus,  et dixerunt : Devorabimus :  en ista est dies quam exspectabamus ;  invenimus, vidimus.</span>
</div>
<hr>
<div class="verse">
  <span class="verse-num">17</span><span class="verse-text">Fecit Dominus quæ cogitavit ;  complevit sermonem suum,  quem præceperat a diebus antiquis :  destruxit, et non pepercit,  et lætificavit super te inimicum,  et exaltavit cornu hostium tuorum.</span>
</div>
<hr>
<div class="verse">
  <span class="verse-num">18</span><span class="verse-text">Clamavit cor eorum ad Dominum  super muros filiæ Sion :  Deduc quasi torrentem lacrimas  per diem et noctem ;  non des requiem tibi,  neque taceat pupilla oculi tui.</span>
</div>
<hr>
<div class="verse">
  <span class="verse-num">19</span><span class="verse-text">Consurge, lauda in nocte,  in principio vigiliarum ;  effunde sicut aquam cor tuum  ante conspectum Domini :  leva ad eum manus tuas  pro anima parvulorum tuorum,  qui defecerunt in fame  in capite omnium compitorum.</span>
</div>
<hr>
<div class="verse">
  <span class="verse-num">20</span><span class="verse-text">Vide, Domine, et considera  quem vindemiaveris ita.  Ergone comedent mulieres fructum suum,  parvulos ad mensuram palmæ ?  si occiditur in sanctuario Domini  sacerdos et propheta ?</span>
</div>
<hr>
<div class="verse">
  <span class="verse-num">21</span><span class="verse-text">Jacuerunt in terra foris  puer et senex ;  virgines meæ et juvenes mei  ceciderunt in gladio :  interfecisti in die furoris tui,  percussisti, nec misertus es.</span>
</div>
<hr>
<div class="verse">
  <span class="verse-num">22</span><span class="verse-text">Vocasti quasi ad diem solemnem,  qui terrerent me de circuitu ;  et non fuit in die furoris Domini qui effugeret,  et relinqueretur :  quos educavi et enutrivi,  inimicus meus consumpsit eos.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "lamentations", chapter: 2 }
      };
    </script>
    <script src="../assets/app.js"></script>
  </body>
</html>
