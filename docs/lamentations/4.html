<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Lamentationes 4</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Lamentationes 4</h1>
<div class="verse">
  <span class="verse-num">1</span><span class="verse-text">Quomodo obscuratum est aurum,  mutatus est color optimus !  dispersi sunt lapides sanctuarii  in capite omnium platearum !</span>
</div>
<hr>
<div class="verse">
  <span class="verse-num">2</span><span class="verse-text">Filii Sion inclyti,  et amicti auro primo :  quomodo reputati sunt in vasa testea,  opus manuum figuli !</span>
</div>
<hr>
<div class="verse">
  <span class="verse-num">3</span><span class="verse-text">Sed et lamiæ nudaverunt mammam,  lactaverunt catulos suos :  filia populi mei crudelis  quasi struthio in deserto.</span>
</div>
<hr>
<div class="verse">
  <span class="verse-num">4</span><span class="verse-text">Adhæsit lingua lactentis  ad palatum ejus in siti ;  parvuli petierunt panem,  et non erat qui frangeret eis.</span>
</div>
<hr>
<div class="verse">
  <span class="verse-num">5</span><span class="verse-text">Qui vescebantur voluptuose,  interierunt in viis ;  qui nutriebantur in croceis,  amplexati sunt stercora.</span>
</div>
<hr>
<div class="verse">
  <span class="verse-num">6</span><span class="verse-text">Et major effecta est iniquitas filiæ populi mei  peccato Sodomorum,  quæ subversa est in momento,  et non ceperunt in ea manus.</span>
</div>
<hr>
<div class="verse">
  <span class="verse-num">7</span><span class="verse-text">Candidiores Nazaræi ejus nive,  nitidiores lacte,  rubicundiores ebore antiquo,  sapphiro pulchriores.</span>
</div>
<hr>
<div class="verse">
  <span class="verse-num">8</span><span class="verse-text">Denigrata est super carbones facies eorum  et non sunt cogniti in plateis ;  adhæsit cutis eorum ossibus :  aruit, et facta est quasi lignum.</span>
</div>
<hr>
<div class="verse">
  <span class="verse-num">9</span><span class="verse-text">Melius fuit occisis gladio  quam interfectis fame,  quoniam isti extabuerunt consumpti  a sterilitate terræ.</span>
</div>
<hr>
<div class="verse">
  <span class="verse-num">10</span><span class="verse-text">Manus mulierum misericordium  coxerunt filios suos ;  facti sunt cibus earum  in contritione filiæ populi mei.</span>
</div>
<hr>
<div class="verse">
  <span class="verse-num">11</span><span class="verse-text">Complevit Dominus furorem suum,  effudit iram indignationis suæ :  et succendit ignem in Sion,  et devoravit fundamenta ejus.</span>
</div>
<hr>
<div class="verse">
  <span class="verse-num">12</span><span class="verse-text">Non crediderunt reges terræ,  et universi habitatores orbis,  quoniam ingrederetur hostis et inimicus  per portas Jerusalem.</span>
</div>
<hr>
<div class="verse">
  <span class="verse-num">13</span><span class="verse-text">Propter peccata prophetarum ejus,  et iniquitates sacerdotum ejus,  qui effuderunt in medio ejus  sanguinem justorum.</span>
</div>
<hr>
<div class="verse">
  <span class="verse-num">14</span><span class="verse-text">Erraverunt cæci in plateis,  polluti sunt in sanguine ;  cumque non possent,  tenuerunt lacinias suas.</span>
</div>
<hr>
<div class="verse">
  <span class="verse-num">15</span><span class="verse-text">Recedite polluti, clamaverunt eis ;  recedite, abite, nolite tangere :  jurgati quippe sunt, et commoti dixerunt inter gentes :  Non addet ultra ut habitet in eis.</span>
</div>
<hr>
<div class="verse">
  <span class="verse-num">16</span><span class="verse-text">Facies Domini divisit eos,  non addet ut respiciat eos ;  facies sacerdotum non erubuerunt,  neque senum miserti sunt.</span>
</div>
<hr>
<div class="verse">
  <span class="verse-num">17</span><span class="verse-text">Cum adhuc subsisteremus, defecerunt oculi nostri  ad auxilium nostrum vanum ;  cum respiceremus attenti ad gentem  quæ salvare non poterat.</span>
</div>
<hr>
<div class="verse">
  <span class="verse-num">18</span><span class="verse-text">Lubricaverunt vestigia nostra  in itinere platearum nostrarum ;  appropinquavit finis noster, completi sunt dies nostri,  quia venit finis noster.</span>
</div>
<hr>
<div class="verse">
  <span class="verse-num">19</span><span class="verse-text">Velociores fuerunt persecutores nostri  aquilis cæli ;  super montes persecuti sunt nos,  in deserto insidiati sunt nobis.</span>
</div>
<hr>
<div class="verse">
  <span class="verse-num">20</span><span class="verse-text">Spiritus oris nostri, christus Dominus,  captus est in peccatis nostris,  cui diximus : In umbra tua  vivemus in gentibus.</span>
</div>
<hr>
<div class="verse">
  <span class="verse-num">21</span><span class="verse-text">Gaude et lætare, filia Edom,  quæ habitas in terra Hus !  ad te quoque perveniet calix : inebriaberis,  atque nudaberis.</span>
</div>
<hr>
<div class="verse">
  <span class="verse-num">22</span><span class="verse-text">Completa est iniquitas tua, filia Sion :  non addet ultra ut transmigret te.  Visitavit iniquitatem tuam, filia Edom ;  discooperuit peccata tua.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "lamentations", chapter: 4 }
      };
    </script>
    <script src="../assets/app.js"></script>
  </body>
</html>
