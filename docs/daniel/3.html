<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Daniel 3</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Daniel 3</h1>
<div class="verse">
  <span class="verse-num">1</span><span class="verse-text">Nabuchodonosor rex fecit statuam auream, altitudine cubitorum sexaginta, latitudine cubitorum sex, et statuit eam in campo Dura, provinciæ Babylonis.</span>
</div>
<hr>
<div class="verse">
  <span class="verse-num">2</span><span class="verse-text">Itaque Nabuchodonosor rex misit ad congregandos satrapas, magistratus, et judices, duces, et tyrannos, et præfectos, omnesque principes regionum, ut convenirent ad dedicationem statuæ quam erexerat Nabuchodonosor rex.</span>
</div>
<hr>
<div class="verse">
  <span class="verse-num">3</span><span class="verse-text">Tunc congregati sunt satrapæ, magistratus, et judices, duces, et tyranni, et optimates, qui erant in potestatibus constituti, et universi principes regionum, ut convenirent ad dedicationem statuæ, quam erexerat Nabuchodonosor rex. Stabant autem in conspectu statuæ, quam posuerat Nabuchodonosor rex :</span>
</div>
<hr>
<div class="verse">
  <span class="verse-num">4</span><span class="verse-text">et præco clamabat valenter : Vobis dicitur populis, tribubus, et linguis :</span>
</div>
<hr>
<div class="verse">
  <span class="verse-num">5</span><span class="verse-text">in hora qua audieritis sonitum tubæ, et fistulæ, et citharæ, sambucæ, et psalterii, et symphoniæ, et universi generis musicorum, cadentes adorate statuam auream, quam constituit Nabuchodonosor rex.</span>
</div>
<hr>
<div class="verse">
  <span class="verse-num">6</span><span class="verse-text">Si quis autem non prostratus adoraverit, eadem hora mittetur in fornacem ignis ardentis.</span>
</div>
<hr>
<div class="verse">
  <span class="verse-num">7</span><span class="verse-text">Post hæc igitur, statim ut audierunt omnes populi sonitum tubæ, fistulæ, et citharæ, sambucæ, et psalterii, et symphoniæ, et omnis generis musicorum, cadentes omnes populi, tribus, et linguæ adoraverunt statuam auream, quam constituerat Nabuchodonosor rex.</span>
</div>
<hr>
<div class="verse">
  <span class="verse-num">8</span><span class="verse-text">Statimque in ipso tempore accedentes viri Chaldæi accusaverunt Judæos :</span>
</div>
<hr>
<div class="verse">
  <span class="verse-num">9</span><span class="verse-text">dixeruntque Nabuchodonosor regi : Rex, in æternum vive !</span>
</div>
<hr>
<div class="verse">
  <span class="verse-num">10</span><span class="verse-text">tu, rex, posuisti decretum, ut omnis homo, qui audierit sonitum tubæ, fistulæ, et citharæ, sambucæ, et psalterii, et symphoniæ, et universi generis musicorum, prosternat se, et adoret statuam auream :</span>
</div>
<hr>
<div class="verse">
  <span class="verse-num">11</span><span class="verse-text">si quis autem non procidens adoraverit, mittatur in fornacem ignis ardentis.</span>
</div>
<hr>
<div class="verse">
  <span class="verse-num">12</span><span class="verse-text">Sunt ergo viri Judæi, quos constituisti super opera regionis Babylonis, Sidrach, Misach, et Abdenago : viri isti contempserunt, rex, decretum tuum : deos tuos non colunt, et statuam auream, quam erexisti, non adorant.</span>
</div>
<hr>
<div class="verse">
  <span class="verse-num">13</span><span class="verse-text">Tunc Nabuchodonosor, in furore et in ira, præcepit ut adducerentur Sidrach, Misach, et Abdenago : qui confestim adducti sunt in conspectu regis.</span>
</div>
<hr>
<div class="verse">
  <span class="verse-num">14</span><span class="verse-text">Pronuntiansque Nabuchodonosor rex, ait eis : Verene Sidrach, Misach, et Abdenago, deos meos non colitis, et statuam auream, quam constitui, non adoratis ?</span>
</div>
<hr>
<div class="verse">
  <span class="verse-num">15</span><span class="verse-text">nunc ergo si estis parati, quacumque hora audieritis sonitum tubæ, fistulæ, citharæ, sambucæ, et psalterii, et symphoniæ, omnisque generis musicorum, prosternite vos, et adorate statuam, quam feci : quod si non adoraveritis, eadem hora mittemini in fornacem ignis ardentis : et quis est Deus, qui eripiet vos de manu mea ?</span>
</div>
<hr>
<div class="verse">
  <span class="verse-num">16</span><span class="verse-text">Respondentes Sidrach, Misach, et Abdenago, dixerunt regi Nabuchodonosor : Non oportet nos de hac re respondere tibi.</span>
</div>
<hr>
<div class="verse">
  <span class="verse-num">17</span><span class="verse-text">Ecce enim Deus noster, quem colimus, potest eripere nos de camino ignis ardentis, et de manibus tuis, o rex, liberare.</span>
</div>
<hr>
<div class="verse">
  <span class="verse-num">18</span><span class="verse-text">Quod si noluerit, notum sit tibi, rex, quia deos tuos non colimus, et statuam auream, quam erexisti, non adoramus.</span>
</div>
<hr>
<div class="verse">
  <span class="verse-num">19</span><span class="verse-text">Tunc Nabuchodonosor repletus est furore, et aspectus faciei illius immutatus est super Sidrach, Misach, et Abdenago : et præcepit ut succenderetur fornax septuplum quam succendi consueverat.</span>
</div>
<hr>
<div class="verse">
  <span class="verse-num">20</span><span class="verse-text">Et viris fortissimis de exercitu suo jussit ut ligatis pedibus Sidrach, Misach, et Abdenago, mitterent eos in fornacem ignis ardentis.</span>
</div>
<hr>
<div class="verse">
  <span class="verse-num">21</span><span class="verse-text">Et confestim viri illi vincti, cum braccis suis, et tiaris, et calceamentis, et vestibus, missi sunt in medium fornacis ignis ardentis :</span>
</div>
<hr>
<div class="verse">
  <span class="verse-num">22</span><span class="verse-text">nam jussio regis urgebat. Fornax autem succensa erat nimis : porro viros illos, qui miserant Sidrach, Misach, et Abdenago, interfecit flamma ignis.</span>
</div>
<hr>
<div class="verse">
  <span class="verse-num">23</span><span class="verse-text">Viri autem hi tres, id est, Sidrach, Misach, et Abdenago, ceciderunt in medio camino ignis ardentis, colligati.</span>
</div>
<hr>
<div class="verse">
  <span class="verse-num">24</span><span class="verse-text">Et ambulabant in medio flammæ, laudantes Deum, et benedicentes Domino.</span>
</div>
<hr>
<div class="verse">
  <span class="verse-num">25</span><span class="verse-text">Stans autem Azarias oravit sic, aperiensque os suum in medio ignis, ait :</span>
</div>
<hr>
<div class="verse">
  <span class="verse-num">26</span><span class="verse-text">Benedictus es, Domine Deus patrum nostrorum,  et laudabile, et gloriosum nomen tuum in sæcula :</span>
</div>
<hr>
<div class="verse">
  <span class="verse-num">27</span><span class="verse-text">quia justus es in omnibus, quæ fecisti nobis,  et universa opera tua vera, et viæ tuæ rectæ,  et omnia judicia tua vera.</span>
</div>
<hr>
<div class="verse">
  <span class="verse-num">28</span><span class="verse-text">Judicia enim vera fecisti  juxta omnia, quæ induxisti super nos,  et super civitatem sanctam patrum nostrorum Jerusalem :  quia in veritate et in judicio induxisti omnia hæc  propter peccata nostra.</span>
</div>
<hr>
<div class="verse">
  <span class="verse-num">29</span><span class="verse-text">Peccavimus enim, et inique egimus recedentes a te,  et deliquimus in omnibus :</span>
</div>
<hr>
<div class="verse">
  <span class="verse-num">30</span><span class="verse-text">et præcepta tua non audivimus,  nec observavimus,  nec fecimus sicut præceperas nobis  ut bene nobis esset.</span>
</div>
<hr>
<div class="verse">
  <span class="verse-num">31</span><span class="verse-text">Omnia ergo, quæ induxisti super nos,  et universa quæ fecisti nobis,  in vero judicio fecisti ;</span>
</div>
<hr>
<div class="verse">
  <span class="verse-num">32</span><span class="verse-text">et tradidisti nos in manibus inimicorum nostrorum iniquorum,  et pessimorum, prævaricatorumque,  et regi injusto, et pessimo ultra omnem terram.</span>
</div>
<hr>
<div class="verse">
  <span class="verse-num">33</span><span class="verse-text">Et nunc non possumus aperire os :  confusio, et opprobrium facti sumus servis tuis,  et his qui colunt te.</span>
</div>
<hr>
<div class="verse">
  <span class="verse-num">34</span><span class="verse-text">Ne, quæsumus, tradas nos in perpetuum propter nomen tuum,  et ne dissipes testamentum tuum :</span>
</div>
<hr>
<div class="verse">
  <span class="verse-num">35</span><span class="verse-text">neque auferas misericordiam tuam a nobis,  propter Abraham, dilectum tuum,  et Isaac, servum tuum,  et Israël, sanctum tuum,</span>
</div>
<hr>
<div class="verse">
  <span class="verse-num">36</span><span class="verse-text">quibus locutus es pollicens quod multiplicares semen eorum  sicut stellas cæli,  et sicut arenam quæ est in littore maris ;</span>
</div>
<hr>
<div class="verse">
  <span class="verse-num">37</span><span class="verse-text">quia, Domine, imminuti sumus plus quam omnes gentes,  sumusque humiles in universa terra hodie  propter peccata nostra.</span>
</div>
<hr>
<div class="verse">
  <span class="verse-num">38</span><span class="verse-text">Et non est in tempore hoc princeps, et dux, et propheta,  neque holocaustum, neque sacrificium,  neque oblatio, neque incensum,  neque locus primitiarum coram te,</span>
</div>
<hr>
<div class="verse">
  <span class="verse-num">39</span><span class="verse-text">ut possimus invenire misericordiam tuam,  sed in animo contrito, et spiritu humilitatis suscipiamur.</span>
</div>
<hr>
<div class="verse">
  <span class="verse-num">40</span><span class="verse-text">Sicut in holocausto arietum, et taurorum,  et sicut in millibus agnorum pinguium,  sic fiat sacrificium nostrum in conspectu tuo hodie, ut placeat tibi,  quoniam non est confusio confidentibus in te.</span>
</div>
<hr>
<div class="verse">
  <span class="verse-num">41</span><span class="verse-text">Et nunc sequimur te in toto corde ;  et timemus te, et quærimus faciem tuam.</span>
</div>
<hr>
<div class="verse">
  <span class="verse-num">42</span><span class="verse-text">Nec confundas nos,  sed fac nobiscum juxta mansuetudinem tuam,  et secundum multitudinem misericordiæ tuæ.</span>
</div>
<hr>
<div class="verse">
  <span class="verse-num">43</span><span class="verse-text">Et erue nos in mirabilibus tuis,  et da gloriam nomini tuo, Domine ;</span>
</div>
<hr>
<div class="verse">
  <span class="verse-num">44</span><span class="verse-text">et confundantur omnes qui ostendunt servis tuis mala :  confundantur in omni potentia tua,  et robur eorum conteratur :</span>
</div>
<hr>
<div class="verse">
  <span class="verse-num">45</span><span class="verse-text">et sciant quia tu es Dominus Deus solus,  et gloriosus super orbem terrarum.</span>
</div>
<hr>
<div class="verse">
  <span class="verse-num">46</span><span class="verse-text">Et non cessabant qui miserant eos ministri regis succendere fornacem, naphtha, et stuppa, et pice, et malleolis,</span>
</div>
<hr>
<div class="verse">
  <span class="verse-num">47</span><span class="verse-text">et effundebatur flamma super fornacem cubitis quadraginta novem :</span>
</div>
<hr>
<div class="verse">
  <span class="verse-num">48</span><span class="verse-text">et erupit, et incendit quos reperit juxta fornacem de Chaldæis.</span>
</div>
<hr>
<div class="verse">
  <span class="verse-num">49</span><span class="verse-text">Angelus autem Domini descendit cum Azaria, et sociis ejus in fornacem : et excussit flammam ignis de fornace,</span>
</div>
<hr>
<div class="verse">
  <span class="verse-num">50</span><span class="verse-text">et fecit medium fornacis quasi ventum roris flantem, et non tetigit eos omnino ignis, neque contristavit, nec quidquam molestiæ intulit.</span>
</div>
<hr>
<div class="verse">
  <span class="verse-num">51</span><span class="verse-text">Tunc hi tres quasi ex uno ore laudabant, et glorificabant, et benedicebant Deum in fornace, dicentes :</span>
</div>
<hr>
<div class="verse">
  <span class="verse-num">52</span><span class="verse-text">Benedictus es, Domine Deus patrum nostrorum :  et laudabilis, et gloriosus, et superexaltatus in sæcula.  Et benedictum nomen gloriæ tuæ sanctum :  et laudabile, et superexaltatum in omnibus sæculis.</span>
</div>
<hr>
<div class="verse">
  <span class="verse-num">53</span><span class="verse-text">Benedictus es in templo sancto gloriæ tuæ :  et superlaudabilis, et supergloriosus in sæcula.</span>
</div>
<hr>
<div class="verse">
  <span class="verse-num">54</span><span class="verse-text">Benedictus es in throno regni tui :  et superlaudabilis, et superexaltatus in sæcula.</span>
</div>
<hr>
<div class="verse">
  <span class="verse-num">55</span><span class="verse-text">Benedictus es, qui intueris abyssos, et sedes super cherubim :  et laudabilis, et superexaltatus in sæcula.</span>
</div>
<hr>
<div class="verse">
  <span class="verse-num">56</span><span class="verse-text">Benedictus es in firmamento cæli :  et laudabilis et gloriosus in sæcula.</span>
</div>
<hr>
<div class="verse">
  <span class="verse-num">57</span><span class="verse-text">Benedicite, omnia opera Domini, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">58</span><span class="verse-text">Benedicite, angeli Domini, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">59</span><span class="verse-text">Benedicite, cæli, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">60</span><span class="verse-text">Benedicite, aquæ omnes, quæ super cælos sunt, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">61</span><span class="verse-text">Benedicite, omnes virtutes Domini, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">62</span><span class="verse-text">Benedicite, sol et luna, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">63</span><span class="verse-text">Benedicite, stellæ cæli, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">64</span><span class="verse-text">Benedicite, omnis imber et ros, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">65</span><span class="verse-text">Benedicite, omnes spiritus Dei, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">66</span><span class="verse-text">Benedicite, ignis et æstus, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">67</span><span class="verse-text">Benedicite, frigus et æstus, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">68</span><span class="verse-text">Benedicite, rores et pruina, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">69</span><span class="verse-text">Benedicite, gelu et frigus, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">70</span><span class="verse-text">Benedicite, glacies et nives, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">71</span><span class="verse-text">Benedicite, noctes et dies, Domino  laudate et superexaltate eum in sæcula.</span>
</div>
<hr>
<div class="verse">
  <span class="verse-num">72</span><span class="verse-text">Benedicite, lux et tenebræ, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">73</span><span class="verse-text">Benedicite, fulgura et nubes, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">74</span><span class="verse-text">Benedicat terra Dominum :  laudet et superexaltet eum in sæcula.</span>
</div>
<hr>
<div class="verse">
  <span class="verse-num">75</span><span class="verse-text">Benedicite, montes et colles, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">76</span><span class="verse-text">Benedicite, universa germinantia in terra, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">77</span><span class="verse-text">Benedicite, fontes, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">78</span><span class="verse-text">Benedicite, maria et flumina, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">79</span><span class="verse-text">Benedicite, cete, et omnia quæ moventur in aquis, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">80</span><span class="verse-text">Benedicite, omnes volucres cæli, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">81</span><span class="verse-text">Benedicite, omnes bestiæ et pecora, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">82</span><span class="verse-text">Benedicite, filii hominum, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">83</span><span class="verse-text">Benedicat Israël Dominum :  laudet et superexaltet eum in sæcula.</span>
</div>
<hr>
<div class="verse">
  <span class="verse-num">84</span><span class="verse-text">Benedicite, sacerdotes Domini, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">85</span><span class="verse-text">Benedicite, servi Domini, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">86</span><span class="verse-text">Benedicite, spiritus et animæ justorum, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">87</span><span class="verse-text">Benedicite, sancti et humiles corde, Domino :  laudate et superexaltate eum in sæcula.</span>
</div>
<hr>
<div class="verse">
  <span class="verse-num">88</span><span class="verse-text">Benedicite, Anania, Azaria, Misaël, Domino :  laudate et superexaltate eum in sæcula :  quia eruit nos de inferno,  et salvos fecit de manu mortis :  et liberavit nos de medio ardentis flammæ,  et de medio ignis eruit nos.</span>
</div>
<hr>
<div class="verse">
  <span class="verse-num">89</span><span class="verse-text">Confitemini Domino, quoniam bonus :  quoniam in sæculum misericordia ejus.</span>
</div>
<hr>
<div class="verse">
  <span class="verse-num">90</span><span class="verse-text">Benedicite, omnes religiosi, Domino Deo deorum :  laudate et confitemini ei, quia in omnia sæcula misericordia ejus.</span>
</div>
<hr>
<div class="verse">
  <span class="verse-num">91</span><span class="verse-text">Tunc Nabuchodonosor rex obstupuit, et surrexit propere, et ait optimatibus suis : Nonne tres viros misimus in medium ignis compeditos ? Qui respondentes regi, dixerunt : Vere, rex.</span>
</div>
<hr>
<div class="verse">
  <span class="verse-num">92</span><span class="verse-text">Respondit, et ait : Ecce ego video quatuor viros solutos, et ambulantes in medio ignis, et nihil corruptionis in eis est, et species quarti similis filio Dei.</span>
</div>
<hr>
<div class="verse">
  <span class="verse-num">93</span><span class="verse-text">Tunc accessit Nabuchodonosor ad ostium fornacis ignis ardentis, et ait : Sidrach, Misach, et Abdenago, servi Dei excelsi, egredimini, et venite. Statimque egressi sunt Sidrach, Misach, et Abdenago de medio ignis.</span>
</div>
<hr>
<div class="verse">
  <span class="verse-num">94</span><span class="verse-text">Et congregati satrapæ, et magistratus, et judices, et potentes regis contemplabantur viros illos, quoniam nihil potestatis habuisset ignis in corporibus eorum, et capillus capitis eorum non esset adustus, et sarabala eorum non fuissent immutata, et odor ignis non transisset per eos.</span>
</div>
<hr>
<div class="verse">
  <span class="verse-num">95</span><span class="verse-text">Et erumpens Nabuchodonosor, ait : Benedictus Deus eorum, Sidrach videlicet, Misach, et Abdenago : qui misit angelum suum, et eruit servos suos, qui crediderunt in eum : et verbum regis immutaverunt, et tradiderunt corpora sua ne servirent, et ne adorarent omnem deum, excepto Deo suo.</span>
</div>
<hr>
<div class="verse">
  <span class="verse-num">96</span><span class="verse-text">A me ergo positum est hoc decretum : ut omnis populus, tribus, et lingua, quæcumque locuta fuerit blasphemiam contra Deum Sidrach, Misach, et Abdenago, dispereat, et domus ejus vastetur : neque enim est alius deus, qui possit ita salvare.</span>
</div>
<hr>
<div class="verse">
  <span class="verse-num">97</span><span class="verse-text">Tunc rex promovit Sidrach, Misach, et Abdenago in provincia Babylonis.</span>
</div>
<hr>
<div class="verse">
  <span class="verse-num">98</span><span class="verse-text">Nabuchodonosor rex, omnibus populis, gentibus, et linguis, qui habitant in universa terra, pax vobis multiplicetur.</span>
</div>
<hr>
<div class="verse">
  <span class="verse-num">99</span><span class="verse-text">Signa, et mirabilia fecit apud me Deus excelsus. Placuit ergo mihi prædicare</span>
</div>
<hr>
<div class="verse">
  <span class="verse-num">100</span><span class="verse-text">signa ejus, quia magna sunt : et mirabilia ejus, quia fortia : et regnum ejus regnum sempiternum, et potestas ejus in generationem et generationem.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "daniel", chapter: 3 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
