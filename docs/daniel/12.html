<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Daniel 12</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Daniel 12</h1>
<div class="verse">
  <span class="verse-num">1</span><span class="verse-text">In tempore autem illo consurget Michaël princeps magnus, qui stat pro filiis populi tui : et veniet tempus quale non fuit ab eo ex quo gentes esse cœperunt usque ad tempus illud. Et in tempore illo salvabitur populus tuus, omnis qui inventus fuerit scriptus in libro.</span>
</div>
<hr>
<div class="verse">
  <span class="verse-num">2</span><span class="verse-text">Et multi de his qui dormiunt in terræ pulvere evigilabunt, alii in vitam æternam, et alii in opprobrium ut videant semper.</span>
</div>
<hr>
<div class="verse">
  <span class="verse-num">3</span><span class="verse-text">Qui autem docti fuerint, fulgebunt quasi splendor firmamenti : et qui ad justitiam erudiunt multos, quasi stellæ in perpetuas æternitates.</span>
</div>
<hr>
<div class="verse">
  <span class="verse-num">4</span><span class="verse-text">Tu autem Daniel, claude sermones, et signa librum usque ad tempus statutum : plurimi pertransibunt, et multiplex erit scientia.</span>
</div>
<hr>
<div class="verse">
  <span class="verse-num">5</span><span class="verse-text">Et vidi ego Daniel, et ecce quasi duo alii stabant : unus hinc super ripam fluminis, et alius inde ex altera ripa fluminis.</span>
</div>
<hr>
<div class="verse">
  <span class="verse-num">6</span><span class="verse-text">Et dixi viro qui erat indutus lineis, qui stabat super aquas fluminis : Usquequo finis horum mirabilium ?</span>
</div>
<hr>
<div class="verse">
  <span class="verse-num">7</span><span class="verse-text">Et audivi virum qui indutus erat lineis, qui stabat super aquas fluminis, cum elevasset dexteram et sinistram suam in cælum, et jurasset per viventem in æternum, quia in tempus, et tempora, et dimidium temporis. Et cum completa fuerit dispersio manus populi sancti, complebuntur universa hæc.</span>
</div>
<hr>
<div class="verse">
  <span class="verse-num">8</span><span class="verse-text">Et ego audivi, et non intellexi. Et dixi : Domine mi, quid erit post hæc ?</span>
</div>
<hr>
<div class="verse">
  <span class="verse-num">9</span><span class="verse-text">Et ait : Vade, Daniel, quia clausi sunt signatique sermones usque ad præfinitum tempus.</span>
</div>
<hr>
<div class="verse">
  <span class="verse-num">10</span><span class="verse-text">Eligentur, et dealbabuntur, et quasi ignis probabuntur multi : et impie agent impii, neque intelligent omnes impii : porro docti intelligent.</span>
</div>
<hr>
<div class="verse">
  <span class="verse-num">11</span><span class="verse-text">Et a tempore cum ablatum fuerit juge sacrificium, et posita fuerit abominatio in desolationem, dies mille ducenti nonaginta.</span>
</div>
<hr>
<div class="verse">
  <span class="verse-num">12</span><span class="verse-text">Beatus qui exspectat, et pervenit usque ad dies mille trecentos triginta quinque.</span>
</div>
<hr>
<div class="verse">
  <span class="verse-num">13</span><span class="verse-text">Tu autem vade ad præfinitum : et requiesces, et stabis in sorte tua in finem dierum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "daniel", chapter: 12 }
      };
    </script>
    <script src="../assets/app.js"></script>
  </body>
</html>
