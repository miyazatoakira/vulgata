<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Amos 5</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Amos 5</h1>
<div class="verse">
  <span class="verse-num">1</span><span class="verse-text">Audite verbum istud,  quod ego levo super vos planctum :  domus Israël cecidit,  et non adjiciet ut resurgat.</span>
</div>
<hr>
<div class="verse">
  <span class="verse-num">2</span><span class="verse-text">Virgo Israël projecta est in terram suam,  non est qui suscitet eam.</span>
</div>
<hr>
<div class="verse">
  <span class="verse-num">3</span><span class="verse-text">Quia hæc dicit Dominus Deus :  Urbs de qua egrediebantur mille,  relinquentur in ea centum ;  et de qua egrediebantur centum,  relinquentur in ea decem in domo Israël.</span>
</div>
<hr>
<div class="verse">
  <span class="verse-num">4</span><span class="verse-text">Quia hæc dicit Dominus domui Israël :  Quærite me, et vivetis.</span>
</div>
<hr>
<div class="verse">
  <span class="verse-num">5</span><span class="verse-text">Et nolite quærere Bethel,  et in Galgalam nolite intrare,  et in Bersabee non transibitis,  quia Galgala captiva ducetur,  et Bethel erit inutilis.</span>
</div>
<hr>
<div class="verse">
  <span class="verse-num">6</span><span class="verse-text">Quærite Dominum, et vivite  (ne forte comburatur ut ignis domus Joseph, et devorabit,  et non erit qui extinguat Bethel :</span>
</div>
<hr>
<div class="verse">
  <span class="verse-num">7</span><span class="verse-text">qui convertitis in absinthium judicium,  et justitiam in terra relinquitis) :</span>
</div>
<hr>
<div class="verse">
  <span class="verse-num">8</span><span class="verse-text">facientem Arcturum et Orionem,  et convertentem in mane tenebras,  et diem in noctem mutantem ;  qui vocat aquas maris,  et effundit eas super faciem terræ ;  Dominus nomen est ejus :</span>
</div>
<hr>
<div class="verse">
  <span class="verse-num">9</span><span class="verse-text">qui subridet vastitatem super robustum,  et depopulationem super potentem affert.</span>
</div>
<hr>
<div class="verse">
  <span class="verse-num">10</span><span class="verse-text">Odio habuerunt corripientem in porta,  et loquentem perfecte abominati sunt.</span>
</div>
<hr>
<div class="verse">
  <span class="verse-num">11</span><span class="verse-text">Idcirco, pro eo quod diripiebatis pauperem,  et prædam electam tollebatis ab eo,  domos quadro lapide ædificabitis,  et non habitabitis in eis ;  vineas plantabis amantissimas,  et non bibetis vinum earum.</span>
</div>
<hr>
<div class="verse">
  <span class="verse-num">12</span><span class="verse-text">Quia cognovi multa scelera vestra,  et fortia peccata vestra :  hostes justi, accipientes munus,  et pauperes deprimentes in porta.</span>
</div>
<hr>
<div class="verse">
  <span class="verse-num">13</span><span class="verse-text">Ideo prudens in tempore illo tacebit,  quia tempus malum est.</span>
</div>
<hr>
<div class="verse">
  <span class="verse-num">14</span><span class="verse-text">Quærite bonum, et non malum, ut vivatis ;  et erit Dominus Deus exercituum vobiscum, sicut dixistis.</span>
</div>
<hr>
<div class="verse">
  <span class="verse-num">15</span><span class="verse-text">Odite malum et diligite bonum,  et constituite in porta judicium :  si forte misereatur Dominus Deus exercituum reliquiis Joseph.</span>
</div>
<hr>
<div class="verse">
  <span class="verse-num">16</span><span class="verse-text">Propterea hæc dicit Dominus Deus exercituum, dominator :  In omnibus plateis planctus ;  et in cunctis quæ foris sunt, dicetur : Væ, væ !  et vocabunt agricolam ad luctum,  et ad planctum eos qui sciunt plangere.</span>
</div>
<hr>
<div class="verse">
  <span class="verse-num">17</span><span class="verse-text">Et in omnibus vineis erit planctus,  quia pertransibo in medio tui,  dicit Dominus.</span>
</div>
<hr>
<div class="verse">
  <span class="verse-num">18</span><span class="verse-text">Væ desiderantibus diem Domini !  ad quid eam vobis ?  Dies Domini ista, tenebræ, et non lux.</span>
</div>
<hr>
<div class="verse">
  <span class="verse-num">19</span><span class="verse-text">Quomodo si fugiat vir a facie leonis,  et occurrat ei ursus ;  et ingrediatur domum, et innitatur manu sua super parietem,  et mordeat eum coluber.</span>
</div>
<hr>
<div class="verse">
  <span class="verse-num">20</span><span class="verse-text">Numquid non tenebræ dies Domini, et non lux ;  et caligo, et non splendor in ea ?</span>
</div>
<hr>
<div class="verse">
  <span class="verse-num">21</span><span class="verse-text">Odi, et projeci festivitates vestras,  et non capiam odorem cœtuum vestrorum.</span>
</div>
<hr>
<div class="verse">
  <span class="verse-num">22</span><span class="verse-text">Quod si obtuleritis mihi holocautomata, et munera vestra,  non suscipiam ;  et vota pinguium vestrorum non respiciam.</span>
</div>
<hr>
<div class="verse">
  <span class="verse-num">23</span><span class="verse-text">Aufer a me tumultum carminum tuorum ;  et cantica lyræ tuæ non audiam.</span>
</div>
<hr>
<div class="verse">
  <span class="verse-num">24</span><span class="verse-text">Et revelabitur quasi aqua judicium,  et justitia quasi torrens fortis.</span>
</div>
<hr>
<div class="verse">
  <span class="verse-num">25</span><span class="verse-text">Numquid hostias et sacrificium obtulistis mihi  in deserto quadraginta annis, domus Israël ?</span>
</div>
<hr>
<div class="verse">
  <span class="verse-num">26</span><span class="verse-text">et portastis tabernaculum Moloch vestro,  et imaginem idolorum vestrorum, sidus dei vestri,  quæ fecistis vobis.</span>
</div>
<hr>
<div class="verse">
  <span class="verse-num">27</span><span class="verse-text">Et migrare vos faciam trans Damascum, dicit Dominus :  Deus exercituum nomen ejus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "amos", chapter: 5 }
      };
    </script>
    <script src="../assets/app.js"></script>
  </body>
</html>
