<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Amos 8</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Amos 8</h1>
<div class="verse">
  <span class="verse-num">1</span><span class="verse-text">Hæc ostendit mihi Dominus Deus : et ecce uncinus pomorum.</span>
</div>
<hr>
<div class="verse">
  <span class="verse-num">2</span><span class="verse-text">Et dixit : Quid tu vides, Amos ? Et dixi : Uncinum pomorum. Et dixit Dominus ad me :   Venit finis super populum meum Israël ;  non adjiciam ultra ut pertranseam eum.</span>
</div>
<hr>
<div class="verse">
  <span class="verse-num">3</span><span class="verse-text">Et stridebunt cardines templi in die illa,  dicit Dominus Deus :  multi morientur ;  in omni loco projicietur silentium.</span>
</div>
<hr>
<div class="verse">
  <span class="verse-num">4</span><span class="verse-text">Audite hoc, qui conteritis pauperem,  et deficere facitis egenos terræ,</span>
</div>
<hr>
<div class="verse">
  <span class="verse-num">5</span><span class="verse-text">dicentes : Quando transibit mensis,  et venundabimus merces ?  et sabbatum, et aperiemus frumentum,  ut imminuamus mensuram, et augeamus siclum,  et supponamus stateras dolosas,</span>
</div>
<hr>
<div class="verse">
  <span class="verse-num">6</span><span class="verse-text">ut possideamus in argento egenos et pauperes pro calceamentis,  et quisquilias frumenti vendamus ?</span>
</div>
<hr>
<div class="verse">
  <span class="verse-num">7</span><span class="verse-text">Juravit Dominus in superbiam Jacob :  Si oblitus fuero usque ad finem omnia opera eorum.</span>
</div>
<hr>
<div class="verse">
  <span class="verse-num">8</span><span class="verse-text">Numquid super isto non commovebitur terra,  et lugebit omnis habitator ejus,  et ascendet quasi fluvius universus,  et ejicicetur, et defluet, quasi rivus Ægypti ?</span>
</div>
<hr>
<div class="verse">
  <span class="verse-num">9</span><span class="verse-text">Et erit in die illa, dicit Dominus Deus :  occidet sol in meridie,  et tenebrescere faciam terram in die luminis :</span>
</div>
<hr>
<div class="verse">
  <span class="verse-num">10</span><span class="verse-text">et convertam festivitates vestras in luctum,  et omnia cantica vestra in planctum,  et inducam super omne dorsum vestrum saccum,  et super omne caput calvitium :  et ponam eam quasi luctum unigeniti,  et novissima ejus quasi diem amarum.</span>
</div>
<hr>
<div class="verse">
  <span class="verse-num">11</span><span class="verse-text">Ecce dies veniunt, dicet Dominus,  et mittam famem in terram :  non famem panis, neque sitim aquæ,  sed audiendi verbum Domini.</span>
</div>
<hr>
<div class="verse">
  <span class="verse-num">12</span><span class="verse-text">Et commovebuntur a mari usque ad mare,  et ab aquilone usque ad orientem :  circuibunt quærentes verbum Domini,  et non invenient.</span>
</div>
<hr>
<div class="verse">
  <span class="verse-num">13</span><span class="verse-text">In die illa deficient virgines pulchræ et adolescentes in siti,</span>
</div>
<hr>
<div class="verse">
  <span class="verse-num">14</span><span class="verse-text">qui jurant in delicto Samariæ,  et dicunt : Vivit Deus tuus, Dan,  et vivit via Bersabee ;  et cadent, et non resurgent ultra.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "amos", chapter: 8 }
      };
    </script>
    <script src="../assets/app.js"></script>
  </body>
</html>
