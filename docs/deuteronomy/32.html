<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Deuteronomium 32</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Deuteronomium 32</h1>
<div class="verse">
  <span class="verse-num">1</span><span class="verse-text">Audite, cæli, quæ loquor :  audiat terra verba oris mei.</span>
</div>
<hr>
<div class="verse">
  <span class="verse-num">2</span><span class="verse-text">Concrescat ut pluvia doctrina mea,  fluat ut ros eloquium meum,  quasi imber super herbam,  et quasi stillæ super gramina.</span>
</div>
<hr>
<div class="verse">
  <span class="verse-num">3</span><span class="verse-text">Quia nomen Domini invocabo :  date magnificentiam Deo nostro.</span>
</div>
<hr>
<div class="verse">
  <span class="verse-num">4</span><span class="verse-text">Dei perfecta sunt opera,  et omnes viæ ejus judicia :  Deus fidelis, et absque ulla iniquitate,  justus et rectus.</span>
</div>
<hr>
<div class="verse">
  <span class="verse-num">5</span><span class="verse-text">Peccaverunt ei, et non filii ejus in sordibus :  generatio prava atque perversa.</span>
</div>
<hr>
<div class="verse">
  <span class="verse-num">6</span><span class="verse-text">Hæccine reddis Domino,  popule stulte et insipiens ?  numquid non ipse est pater tuus,  qui possedit te, et fecit, et creavit te ?</span>
</div>
<hr>
<div class="verse">
  <span class="verse-num">7</span><span class="verse-text">Memento dierum antiquorum, cogita generationes singulas :  interroga patrem tuum,  et annuntiabit tibi :  majores tuos, et dicent tibi.</span>
</div>
<hr>
<div class="verse">
  <span class="verse-num">8</span><span class="verse-text">Quando dividebat Altissimus gentes,  quando separabat filios Adam,  constituit terminos populorum  juxta numerum filiorum Israël.</span>
</div>
<hr>
<div class="verse">
  <span class="verse-num">9</span><span class="verse-text">Pars autem Domini, populus ejus :  Jacob funiculus hæreditatis ejus.</span>
</div>
<hr>
<div class="verse">
  <span class="verse-num">10</span><span class="verse-text">Invenit eum in terra deserta,  in loco horroris, et vastæ solitudinis :  circumduxit eum, et docuit :  et custodivit quasi pupillam oculi sui.</span>
</div>
<hr>
<div class="verse">
  <span class="verse-num">11</span><span class="verse-text">Sicut aquila provocans ad volandum pullos suos,  et super eos volitans,  expandit alas suas, et assumpsit eum,  atque portavit in humeris suis.</span>
</div>
<hr>
<div class="verse">
  <span class="verse-num">12</span><span class="verse-text">Dominus solus dux ejus fuit,  et non erat cum eo deus alienus :</span>
</div>
<hr>
<div class="verse">
  <span class="verse-num">13</span><span class="verse-text">constituit eum super excelsam terram,  ut comederet fructus agrorum :  ut sugeret mel de petra,  oleumque de saxo durissimo ;</span>
</div>
<hr>
<div class="verse">
  <span class="verse-num">14</span><span class="verse-text">butyrum de armento, et lac de ovibus  cum adipe agnorum,  et arietum filiorum Basan : et hircos  cum medulla tritici,  et sanguinem uvæ biberet meracissimum.</span>
</div>
<hr>
<div class="verse">
  <span class="verse-num">15</span><span class="verse-text">Incrassatus est dilectus, et recalcitravit :  incrassatus, impinguatus, dilatatus,  dereliquit Deum factorem suum,  et recessit a Deo salutari suo.</span>
</div>
<hr>
<div class="verse">
  <span class="verse-num">16</span><span class="verse-text">Provocaverunt eum in diis alienis,  et in abominationibus ad iracundiam concitaverunt.</span>
</div>
<hr>
<div class="verse">
  <span class="verse-num">17</span><span class="verse-text">Immolaverunt dæmoniis et non Deo,  diis quos ignorabant :  novi recentesque venerunt,  quos non coluerunt patres eorum :</span>
</div>
<hr>
<div class="verse">
  <span class="verse-num">18</span><span class="verse-text">Deum qui te genuit dereliquisti,  et oblitus es Domini creatoris tui.</span>
</div>
<hr>
<div class="verse">
  <span class="verse-num">19</span><span class="verse-text">Vidit Dominus, et ad iracundiam concitatus est :  quia provocaverunt eum filii sui et filiæ.</span>
</div>
<hr>
<div class="verse">
  <span class="verse-num">20</span><span class="verse-text">Et ait : Abscondam faciem meam ab eis,  et considerabo novissima eorum :  generatio enim perversa est,  et infideles filii.</span>
</div>
<hr>
<div class="verse">
  <span class="verse-num">21</span><span class="verse-text">Ipsi me provocaverunt in eo qui non erat Deus,  et irritaverunt in vanitatibus suis :  et ego provocabo eos in eo qui non est populus,  et in gente stulta irritabo illos.</span>
</div>
<hr>
<div class="verse">
  <span class="verse-num">22</span><span class="verse-text">Ignis succensus est in furore meo,  et ardebit usque ad inferni novissima :  devorabitque terram cum germine suo,  et montium fundamenta comburet.</span>
</div>
<hr>
<div class="verse">
  <span class="verse-num">23</span><span class="verse-text">Congregabo super eos mala,  et sagittas meas complebo in eis.</span>
</div>
<hr>
<div class="verse">
  <span class="verse-num">24</span><span class="verse-text">Consumentur fame,  et devorabunt eos aves morsu amarissimo :  dentes bestiarum immittam in eos,  cum furore trahentium super terram, atque serpentium.</span>
</div>
<hr>
<div class="verse">
  <span class="verse-num">25</span><span class="verse-text">Foris vastabit eos gladius,  et intus pavor,  juvenem simul ac virginem,  lactentem cum homine sene.</span>
</div>
<hr>
<div class="verse">
  <span class="verse-num">26</span><span class="verse-text">Dixi : Ubinam sunt ?  cessare faciam ex hominibus memoriam eorum.</span>
</div>
<hr>
<div class="verse">
  <span class="verse-num">27</span><span class="verse-text">Sed propter iram inimicorum distuli :  ne forte superbirent hostes eorum,  et dicerent : Manus nostra excelsa,  et non Dominus, fecit hæc omnia.</span>
</div>
<hr>
<div class="verse">
  <span class="verse-num">28</span><span class="verse-text">Gens absque consilio est,  et sine prudentia.</span>
</div>
<hr>
<div class="verse">
  <span class="verse-num">29</span><span class="verse-text">Utinam saperent, et intelligerent,  ac novissima providerent.</span>
</div>
<hr>
<div class="verse">
  <span class="verse-num">30</span><span class="verse-text">Quomodo persequatur unus mille,  et duo fugent decem millia ?  nonne ideo, quia Deus suus vendidit eos,  et Dominus conclusit illos ?</span>
</div>
<hr>
<div class="verse">
  <span class="verse-num">31</span><span class="verse-text">Non enim est Deus noster ut dii eorum :  et inimici nostri sunt judices.</span>
</div>
<hr>
<div class="verse">
  <span class="verse-num">32</span><span class="verse-text">De vinea Sodomorum, vinea eorum,  et de suburbanis Gomorrhæ :  uva eorum, uva fellis,  et botri amarissimi.</span>
</div>
<hr>
<div class="verse">
  <span class="verse-num">33</span><span class="verse-text">Fel draconum vinum eorum,  et venenum aspidum insanabile.</span>
</div>
<hr>
<div class="verse">
  <span class="verse-num">34</span><span class="verse-text">Nonne hæc condita sunt apud me,  et signata in thesauris meis ?</span>
</div>
<hr>
<div class="verse">
  <span class="verse-num">35</span><span class="verse-text">Mea est ultio, et ego retribuam in tempore,  ut labatur pes eorum :  juxta est dies perditionis,  et adesse festinant tempora.</span>
</div>
<hr>
<div class="verse">
  <span class="verse-num">36</span><span class="verse-text">Judicabit Dominus populum suum,  et in servis suis miserebitur :  videbit quod infirmata sit manus,  et clausi quoque defecerunt,  residuique consumpti sunt.</span>
</div>
<hr>
<div class="verse">
  <span class="verse-num">37</span><span class="verse-text">Et dicet : Ubi sunt dii eorum,  in quibus habebant fiduciam ?</span>
</div>
<hr>
<div class="verse">
  <span class="verse-num">38</span><span class="verse-text">de quorum victimis comedebant adipes,  et bibebant vinum libaminum :  surgant, et opitulentur vobis,  et in necessitate vos protegant.</span>
</div>
<hr>
<div class="verse">
  <span class="verse-num">39</span><span class="verse-text">Videte quod ego sim solus,  et non sit alius deus præter me :  ego occidam, et ego vivere faciam :  percutiam, et ego sanabo,  et non est qui de manu mea possit eruere.</span>
</div>
<hr>
<div class="verse">
  <span class="verse-num">40</span><span class="verse-text">Levabo ad cælum manum meam,  et dicam : Vivo ego in æternum.</span>
</div>
<hr>
<div class="verse">
  <span class="verse-num">41</span><span class="verse-text">Si acuero ut fulgur gladium meum,  et arripuerit judicium manus mea :  reddam ultionem hostibus meis,  et his qui oderunt me retribuam.</span>
</div>
<hr>
<div class="verse">
  <span class="verse-num">42</span><span class="verse-text">Inebriabo sagittas meas sanguine,  et gladius meus devorabit carnes ;  de cruore occisorum et de captivitate,  nudati inimicorum capitis.</span>
</div>
<hr>
<div class="verse">
  <span class="verse-num">43</span><span class="verse-text">Laudate, gentes, populum ejus,  quia sanguinem servorum suorum ulciscetur :  et vindictam retribuet in hostes eorum,  et propitius erit terræ populi sui.</span>
</div>
<hr>
<div class="verse">
  <span class="verse-num">44</span><span class="verse-text">Venit ergo Moyses, et locutus est omnia verba cantici hujus in auribus populi, ipse et Josue filius Nun.</span>
</div>
<hr>
<div class="verse">
  <span class="verse-num">45</span><span class="verse-text">Complevitque omnes sermones istos, loquens ad universum Israël,</span>
</div>
<hr>
<div class="verse">
  <span class="verse-num">46</span><span class="verse-text">et dixit ad eos : Ponite corda vestra in omnia verba, quæ ego testificor vobis hodie : ut mandetis ea filiis vestris custodire et facere, et implere universa quæ scripta sunt legis hujus :</span>
</div>
<hr>
<div class="verse">
  <span class="verse-num">47</span><span class="verse-text">quia non incassum præcepta sunt vobis, sed ut singuli in eis viverent : quæ facientes longo perseveretis tempore in terra, ad quam, Jordane transmisso, ingredimini possidendam.</span>
</div>
<hr>
<div class="verse">
  <span class="verse-num">48</span><span class="verse-text">Locutusque est Dominus ad Moysen in eadem die, dicens :</span>
</div>
<hr>
<div class="verse">
  <span class="verse-num">49</span><span class="verse-text">Ascende in montem istum Abarim, id est, transitum, in montem Nebo, qui est in terra Moab contra Jericho : et vide terram Chanaan, quam ego tradam filiis Israël obtinendam, et morere in monte.</span>
</div>
<hr>
<div class="verse">
  <span class="verse-num">50</span><span class="verse-text">Quem conscendens jungeris populis tuis, sicut mortuus est Aaron frater tuus in monte Hor, et appositus populis suis :</span>
</div>
<hr>
<div class="verse">
  <span class="verse-num">51</span><span class="verse-text">quia prævaricati estis contra me in medio filiorum Israël ad aquas contradictionis in Cades deserti Sin : et non sanctificastis me inter filios Israël.</span>
</div>
<hr>
<div class="verse">
  <span class="verse-num">52</span><span class="verse-text">E contra videbis terram, et non ingredieris in eam, quam ego dabo filiis Israël.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "deuteronomy", chapter: 32 }
      };
    </script>
    <script src="../assets/app.js"></script>
  </body>
</html>
