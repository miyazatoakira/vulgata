<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Deuteronomium 33</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Deuteronomium 33</h1>
<div class="verse">
  <span class="verse-num">1</span><span class="verse-text">Hæc est benedictio, qua benedixit Moyses, homo Dei, filiis Israël ante mortem suam.</span>
</div>
<hr>
<div class="verse">
  <span class="verse-num">2</span><span class="verse-text">Et ait :   Dominus de Sinai venit,  et de Seir ortus est nobis :  apparuit de monte Pharan,  et cum eo sanctorum millia.  In dextera ejus ignea lex.</span>
</div>
<hr>
<div class="verse">
  <span class="verse-num">3</span><span class="verse-text">Dilexit populos,  omnes sancti in manu illius sunt :  et qui appropinquant pedibus ejus,  accipient de doctrina illius.</span>
</div>
<hr>
<div class="verse">
  <span class="verse-num">4</span><span class="verse-text">Legem præcepit nobis Moyses,  hæreditatem multitudinis Jacob.</span>
</div>
<hr>
<div class="verse">
  <span class="verse-num">5</span><span class="verse-text">Erit apud rectissimum rex,  congregatis principibus populi cum tribubus Israël.</span>
</div>
<hr>
<div class="verse">
  <span class="verse-num">6</span><span class="verse-text">Vivat Ruben, et non moriatur,  et sit parvus in numero.</span>
</div>
<hr>
<div class="verse">
  <span class="verse-num">7</span><span class="verse-text">Hæc est Judæ benedictio :  Audi, Domine, vocem Judæ,  et ad populum suum introduc eum :  manus ejus pugnabunt pro eo,  et adjutor illius contra adversarios ejus erit.</span>
</div>
<hr>
<div class="verse">
  <span class="verse-num">8</span><span class="verse-text">Levi quoque ait :  Perfectio tua, et doctrina tua viro sancto tuo,  quem probasti in tentatione,  et judicasti ad aquas contradictionis.</span>
</div>
<hr>
<div class="verse">
  <span class="verse-num">9</span><span class="verse-text">Qui dixit patri suo et matri suæ : Nescio vos :  et fratribus suis : Ignoro vos :  et nescierunt filios suos.  Hi custodierunt eloquium tuum,  et pactum tuum servaverunt.</span>
</div>
<hr>
<div class="verse">
  <span class="verse-num">10</span><span class="verse-text">Judicia tua, o Jacob,  et legem tuam, o Israël :  ponent thymiama in furore tuo,  et holocaustum super altare tuum.</span>
</div>
<hr>
<div class="verse">
  <span class="verse-num">11</span><span class="verse-text">Benedic, Domine, fortitudini ejus :  et opera manuum illius suscipe.  Percute dorsa inimicorum ejus :  et qui oderunt eum, non consurgant.</span>
</div>
<hr>
<div class="verse">
  <span class="verse-num">12</span><span class="verse-text">Et Benjamin ait :  Amantissimus Domini habitabit confidenter in eo :  quasi in thalamo tota die morabitur,  et inter humeros illius requiescet.</span>
</div>
<hr>
<div class="verse">
  <span class="verse-num">13</span><span class="verse-text">Joseph quoque ait :  De benedictione Domini terra ejus,  de pomis cæli, et rore, atque abysso subjacente.</span>
</div>
<hr>
<div class="verse">
  <span class="verse-num">14</span><span class="verse-text">De pomis fructuum solis ac lunæ,</span>
</div>
<hr>
<div class="verse">
  <span class="verse-num">15</span><span class="verse-text">de vertice antiquorum montium,  de pomis collium æternorum :</span>
</div>
<hr>
<div class="verse">
  <span class="verse-num">16</span><span class="verse-text">et de frugibus terræ, et de plenitudine ejus.  Benedictio illius qui apparuit in rubo,  veniat super caput Joseph,  et super verticem nazaræi inter fratres suos.</span>
</div>
<hr>
<div class="verse">
  <span class="verse-num">17</span><span class="verse-text">Quasi primogeniti tauri pulchritudo ejus,  cornua rhinocerotis cornua illius :  in ipsis ventilabit gentes usque ad terminos terræ.  Hæ sunt multitudines Ephraim :  et hæc millia Manasse.</span>
</div>
<hr>
<div class="verse">
  <span class="verse-num">18</span><span class="verse-text">Et Zabulon ait :  Lætare, Zabulon, in exitu tuo,  et Issachar in tabernaculis tuis.</span>
</div>
<hr>
<div class="verse">
  <span class="verse-num">19</span><span class="verse-text">Populos vocabunt ad montem :  ibi immolabunt victimas justitiæ.  Qui inundationem maris quasi lac sugent,  et thesauros absconditos arenarum.</span>
</div>
<hr>
<div class="verse">
  <span class="verse-num">20</span><span class="verse-text">Et Gad ait :  Benedictus in latitudine Gad :  quasi leo requievit,  cepitque brachium et verticem.</span>
</div>
<hr>
<div class="verse">
  <span class="verse-num">21</span><span class="verse-text">Et vidit principatum suum,  quod in parte sua doctor esset repositus :  qui fuit cum principibus populi,  et fecit justitias Domini,  et judicium suum cum Israël.</span>
</div>
<hr>
<div class="verse">
  <span class="verse-num">22</span><span class="verse-text">Dan quoque ait :  Dan catulus leonis, fluet largiter de Basan.</span>
</div>
<hr>
<div class="verse">
  <span class="verse-num">23</span><span class="verse-text">Et Nephthali dixit :  Nephthali abundantia perfruetur,  et plenus erit benedictionibus Domini :  mare et meridiem possidebit.</span>
</div>
<hr>
<div class="verse">
  <span class="verse-num">24</span><span class="verse-text">Aser quoque ait :  Benedictus in filiis Aser,  sit placens fratribus suis,  et tingat in oleo pedem suum :</span>
</div>
<hr>
<div class="verse">
  <span class="verse-num">25</span><span class="verse-text">ferrum et æs calceamentum ejus.  Sicut dies juventutis tuæ, ita et senectus tua.</span>
</div>
<hr>
<div class="verse">
  <span class="verse-num">26</span><span class="verse-text">Non est deus alius ut Deus rectissimi,  ascensor cæli, auxiliator tuus.  Magnificentia ejus discurrunt nubes,</span>
</div>
<hr>
<div class="verse">
  <span class="verse-num">27</span><span class="verse-text">habitaculum ejus sursum,  et subter brachia sempiterna  ejiciet a facie tua inimicum,  dicetque : Conterere.</span>
</div>
<hr>
<div class="verse">
  <span class="verse-num">28</span><span class="verse-text">Habitabit Israël confidenter, et solus.  Oculus Jacob in terra frumenti et vini,  cælique caligabunt rore.</span>
</div>
<hr>
<div class="verse">
  <span class="verse-num">29</span><span class="verse-text">Beatus es tu, Israël :  quis similis tui, popule, qui salvaris in Domino ?  Scutum auxilii tui,  et gladius gloriæ tuæ :  negabunt te inimici tui,  et tu eorum colla calcabis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "deuteronomy", chapter: 33 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
