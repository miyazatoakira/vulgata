<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Esther 1</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Esther 1</h1>
<div class="verse">
  <span class="verse-num">1</span><span class="verse-text">In diebus Assueri, qui regnavit ab India usque Æthiopiam super centum viginti septem provincias,</span>
</div>
<hr>
<div class="verse">
  <span class="verse-num">2</span><span class="verse-text">quando sedit in solio regni sui, Susan civitas regni ejus exordium fuit.</span>
</div>
<hr>
<div class="verse">
  <span class="verse-num">3</span><span class="verse-text">Tertio igitur anno imperii sui fecit grande convivium cunctis principibus et pueris suis, fortissimis Persarum, et Medorum inclytis, et præfectis provinciarum coram se,</span>
</div>
<hr>
<div class="verse">
  <span class="verse-num">4</span><span class="verse-text">ut ostenderet divitias gloriæ regni sui, ac magnitudinem atque jactantiam potentiæ suæ, multo tempore, centum videlicet et octoginta diebus.</span>
</div>
<hr>
<div class="verse">
  <span class="verse-num">5</span><span class="verse-text">Cumque implerentur dies convivii, invitavit omnem populum, qui inventus est in Susan, a maximo usque ad minimum : et jussit septem diebus convivium præparari in vestibulo horti, et nemoris quod regio cultu et manu consitum erat.</span>
</div>
<hr>
<div class="verse">
  <span class="verse-num">6</span><span class="verse-text">Et pendebant ex omni parte tentoria ærii coloris et carbasini ac hyacinthini, sustentata funibus byssinis atque purpureis, qui eburneis circulis inserti erant, et columnis marmoreis fulciebantur. Lectuli quoque aurei et argentei, super pavimentum smaragdino et pario stratum lapide, dispositi erant : quod mira varietate pictura decorabat.</span>
</div>
<hr>
<div class="verse">
  <span class="verse-num">7</span><span class="verse-text">Bibebant autem qui invitati erant aureis poculis, et aliis atque aliis vasis cibi inferebantur. Vinum quoque, ut magnificentia regia dignum erat, abundans, et præcipuum ponebatur.</span>
</div>
<hr>
<div class="verse">
  <span class="verse-num">8</span><span class="verse-text">Nec erat qui nolentes cogeret ad bibendum, sed sicut rex statuerat, præponens mensis singulos de principibus suis ut sumeret unusquisque quod vellet.</span>
</div>
<hr>
<div class="verse">
  <span class="verse-num">9</span><span class="verse-text">Vasthi quoque regina fecit convivium feminarum in palatio, ubi rex Assuerus manere consueverat.</span>
</div>
<hr>
<div class="verse">
  <span class="verse-num">10</span><span class="verse-text">Itaque die septimo, cum rex esset hilarior, et post nimiam potationem incaluisset mero, præcepit Maumam, et Bazatha, et Harbona, et Bagatha, et Abgatha, et Zethar, et Charchas, septem eunuchis qui in conspectu ejus ministrabant,</span>
</div>
<hr>
<div class="verse">
  <span class="verse-num">11</span><span class="verse-text">ut introducerent reginam Vasthi coram rege, posito super caput ejus diademate, ut ostenderet cunctis populis et principibus pulchritudinem illius : erat enim pulchra valde.</span>
</div>
<hr>
<div class="verse">
  <span class="verse-num">12</span><span class="verse-text">Quæ renuit, et ad regis imperium quod per eunuchos mandaverat, venire contempsit. Unde iratus rex, et nimio furore succensus,</span>
</div>
<hr>
<div class="verse">
  <span class="verse-num">13</span><span class="verse-text">interrogavit sapientes, qui ex more regio semper ei aderant, et illorum faciebat cuncta consilio, scientium leges, ac jura majorum</span>
</div>
<hr>
<div class="verse">
  <span class="verse-num">14</span><span class="verse-text">(erant autem primi et proximi, Charsena, et Sethar, et Admatha, et Tharsis, et Mares, et Marsana, et Mamuchan, septem duces Persarum, atque Medorum, qui videbant faciem regis, et primi post eum residere soliti erant) :</span>
</div>
<hr>
<div class="verse">
  <span class="verse-num">15</span><span class="verse-text">cui sententiæ Vasthi regina subjaceret, quæ Assueri regis imperium, quod per eunuchos mandaverat, facere noluisset.</span>
</div>
<hr>
<div class="verse">
  <span class="verse-num">16</span><span class="verse-text">Responditque Mamuchan, audiente rege atque principibus : Non solum regem læsit regina Vasthi, sed et omnes populos et principes qui sunt in cunctis provinciis regis Assueri.</span>
</div>
<hr>
<div class="verse">
  <span class="verse-num">17</span><span class="verse-text">Egredietur enim sermo reginæ ad omnes mulieres, ut contemnant viros suos, et dicant : Rex Assuerus jussit ut regina Vasthi intraret ad eum, et illa noluit.</span>
</div>
<hr>
<div class="verse">
  <span class="verse-num">18</span><span class="verse-text">Atque hoc exemplo omnes principum conjuges Persarum atque Medorum parvipendent imperia maritorum : unde regis justa est indignatio.</span>
</div>
<hr>
<div class="verse">
  <span class="verse-num">19</span><span class="verse-text">Si tibi placet, egrediatur edictum a facie tua, et scribatur juxta legem Persarum atque Medorum, quam præteriri illicitum est, ut nequaquam ultra Vasthi ingrediatur ad regem, sed regnum illius altera, quæ melior est illa, accipiat.</span>
</div>
<hr>
<div class="verse">
  <span class="verse-num">20</span><span class="verse-text">Et hoc in omne (quod latissimum est) provinciarum tuarum divulgetur imperium, et cunctæ uxores, tam majorum quam minorum, deferant maritis suis honorem.</span>
</div>
<hr>
<div class="verse">
  <span class="verse-num">21</span><span class="verse-text">Placuit consilium ejus regi et principibus : fecitque rex juxta consilium Mamuchan,</span>
</div>
<hr>
<div class="verse">
  <span class="verse-num">22</span><span class="verse-text">et misit epistolas ad universas provincias regni sui, ut quæque gens audire et legere poterat, diversis linguis et litteris, esse viros principes ac majores in domibus suis : et hoc per cunctos populos divulgari.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "esther", chapter: 1 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
