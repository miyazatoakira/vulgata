<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ad Philemonem 1</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ad Philemonem 1</h1>
<div class="verse">
  <span class="verse-num">1</span><span class="verse-text">Paulus vinctus Christi Jesu, et Timotheus frater, Philemoni dilecto, et adjutori nostro,</span>
</div>
<hr>
<div class="verse">
  <span class="verse-num">2</span><span class="verse-text">et Appiæ sorori carissimæ, et Archippo commilitoni nostro, et ecclesiæ, quæ in domo tua est.</span>
</div>
<hr>
<div class="verse">
  <span class="verse-num">3</span><span class="verse-text">Gratia vobis, et pax a Deo Patre nostro, et Domino Jesu Christo.</span>
</div>
<hr>
<div class="verse">
  <span class="verse-num">4</span><span class="verse-text">Gratias ago Deo meo, semper memoriam tui faciens in orationibus meis,</span>
</div>
<hr>
<div class="verse">
  <span class="verse-num">5</span><span class="verse-text">audiens caritatem tuam, et fidem, quam habes in Domino Jesu, et in omnes sanctos :</span>
</div>
<hr>
<div class="verse">
  <span class="verse-num">6</span><span class="verse-text">ut communicatio fidei tuæ evidens fiat in agnitione omnis operis boni, quod est in vobis in Christo Jesu.</span>
</div>
<hr>
<div class="verse">
  <span class="verse-num">7</span><span class="verse-text">Gaudium enim magnum habui, et consolationem in caritate tua : quia viscera sanctorum requieverunt per te, frater.</span>
</div>
<hr>
<div class="verse">
  <span class="verse-num">8</span><span class="verse-text">Propter quod multam fiduciam habens in Christo Jesu imperandi tibi quod ad rem pertinet :</span>
</div>
<hr>
<div class="verse">
  <span class="verse-num">9</span><span class="verse-text">propter caritatem magis obsecro, cum sis talis, ut Paulus senex, nunc autem et vinctus Jesu Christi :</span>
</div>
<hr>
<div class="verse">
  <span class="verse-num">10</span><span class="verse-text">obsecro te pro meo filio, quem genui in vinculis, Onesimo,</span>
</div>
<hr>
<div class="verse">
  <span class="verse-num">11</span><span class="verse-text">qui tibi aliquando inutilis fuit, nunc autem et mihi et tibi utilis,</span>
</div>
<hr>
<div class="verse">
  <span class="verse-num">12</span><span class="verse-text">quem remisi tibi. Tu autem illum, ut mea viscera, suscipe :</span>
</div>
<hr>
<div class="verse">
  <span class="verse-num">13</span><span class="verse-text">quem ego volueram mecum detinere, ut pro te mihi ministraret in vinculis Evangelii :</span>
</div>
<hr>
<div class="verse">
  <span class="verse-num">14</span><span class="verse-text">sine consilio autem tuo nihil volui facere, uti ne velut ex necessitate bonum tuum esset, sed voluntarium.</span>
</div>
<hr>
<div class="verse">
  <span class="verse-num">15</span><span class="verse-text">Forsitan enim ideo discessit ad horam a te, ut æternum illum reciperes :</span>
</div>
<hr>
<div class="verse">
  <span class="verse-num">16</span><span class="verse-text">jam non ut servum, sed pro servo carissimum fratrem, maxime mihi : quanto autem magis tibi et in carne, et in Domino ?</span>
</div>
<hr>
<div class="verse">
  <span class="verse-num">17</span><span class="verse-text">Si ergo habes me socium, suscipe illum sicut me :</span>
</div>
<hr>
<div class="verse">
  <span class="verse-num">18</span><span class="verse-text">si autem aliquid nocuit tibi, aut debet, hoc mihi imputa.</span>
</div>
<hr>
<div class="verse">
  <span class="verse-num">19</span><span class="verse-text">Ego Paulus scripsi mea manu : ego reddam, ut non dicam tibi, quod et teipsum mihi debes :</span>
</div>
<hr>
<div class="verse">
  <span class="verse-num">20</span><span class="verse-text">ita, frater. Ego te fruar in Domino : refice viscera mea in Domino.</span>
</div>
<hr>
<div class="verse">
  <span class="verse-num">21</span><span class="verse-text">Confidens in obedientia tua scripsi tibi : sciens quoniam et super id, quod dico, facies.</span>
</div>
<hr>
<div class="verse">
  <span class="verse-num">22</span><span class="verse-text">Simul autem et para mihi hospitium : nam spero per orationes vestras donari me vobis.</span>
</div>
<hr>
<div class="verse">
  <span class="verse-num">23</span><span class="verse-text">Salutat te Epaphras concaptivus meus in Christo Jesu,</span>
</div>
<hr>
<div class="verse">
  <span class="verse-num">24</span><span class="verse-text">Marcus, Aristarchus, Demas, et Lucas, adjutores mei.</span>
</div>
<hr>
<div class="verse">
  <span class="verse-num">25</span><span class="verse-text">Gratia Domini nostri Jesu Christi cum spiritu vestro. Amen.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "philemon", chapter: 1 }
      };
    </script>
    <script src="../assets/app.js"></script>
  </body>
</html>
