<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Iob 15</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Iob 15</h1>
<div class="verse">
  <span class="verse-num">1</span><span class="verse-text">Respondens autem Eliphaz Themanites, dixit :</span>
</div>
<hr>
<div class="verse">
  <span class="verse-num">2</span><span class="verse-text">Numquid sapiens respondebit quasi in ventum loquens,  et implebit ardore stomachum suum ?</span>
</div>
<hr>
<div class="verse">
  <span class="verse-num">3</span><span class="verse-text">Arguis verbis eum qui non est æqualis tibi,  et loqueris quod tibi non expedit.</span>
</div>
<hr>
<div class="verse">
  <span class="verse-num">4</span><span class="verse-text">Quantum in te est, evacuasti timorem,  et tulisti preces coram Deo.</span>
</div>
<hr>
<div class="verse">
  <span class="verse-num">5</span><span class="verse-text">Docuit enim iniquitas tua os tuum,  et imitaris linguam blasphemantium.</span>
</div>
<hr>
<div class="verse">
  <span class="verse-num">6</span><span class="verse-text">Condemnabit te os tuum, et non ego :  et labia tua respondebunt tibi.</span>
</div>
<hr>
<div class="verse">
  <span class="verse-num">7</span><span class="verse-text">Numquid primus homo tu natus es,  et ante colles formatus ?</span>
</div>
<hr>
<div class="verse">
  <span class="verse-num">8</span><span class="verse-text">numquid consilium Dei audisti,  et inferior te erit ejus sapientia ?</span>
</div>
<hr>
<div class="verse">
  <span class="verse-num">9</span><span class="verse-text">Quid nosti quod ignoremus ?  quid intelligis quod nesciamus ?</span>
</div>
<hr>
<div class="verse">
  <span class="verse-num">10</span><span class="verse-text">Et senes et antiqui sunt in nobis,  multo vetustiores quam patres tui.</span>
</div>
<hr>
<div class="verse">
  <span class="verse-num">11</span><span class="verse-text">Numquid grande est ut consoletur te Deus ?  sed verba tua prava hoc prohibent.</span>
</div>
<hr>
<div class="verse">
  <span class="verse-num">12</span><span class="verse-text">Quid te elevat cor tuum,  et quasi magna cogitans attonitos habes oculos ?</span>
</div>
<hr>
<div class="verse">
  <span class="verse-num">13</span><span class="verse-text">Quid tumet contra Deum spiritus tuus,  ut proferas de ore tuo hujuscemodi sermones ?</span>
</div>
<hr>
<div class="verse">
  <span class="verse-num">14</span><span class="verse-text">Quid est homo ut immaculatus sit,  et ut justus appareat natus de muliere ?</span>
</div>
<hr>
<div class="verse">
  <span class="verse-num">15</span><span class="verse-text">Ecce inter sanctos ejus nemo immutabilis,  et cæli non sunt mundi in conspectu ejus.</span>
</div>
<hr>
<div class="verse">
  <span class="verse-num">16</span><span class="verse-text">Quanto magis abominabilis et inutilis homo,  qui bibit quasi aquam iniquitatem ?</span>
</div>
<hr>
<div class="verse">
  <span class="verse-num">17</span><span class="verse-text">Ostendam tibi : audi me :  quod vidi, narrabo tibi.</span>
</div>
<hr>
<div class="verse">
  <span class="verse-num">18</span><span class="verse-text">Sapientes confitentur,  et non abscondunt patres suos :</span>
</div>
<hr>
<div class="verse">
  <span class="verse-num">19</span><span class="verse-text">quibus solis data est terra,  et non transivit alienus per eos.</span>
</div>
<hr>
<div class="verse">
  <span class="verse-num">20</span><span class="verse-text">Cunctis diebus suis impius superbit,  et numerus annorum incertus est tyrannidis ejus.</span>
</div>
<hr>
<div class="verse">
  <span class="verse-num">21</span><span class="verse-text">Sonitus terroris semper in auribus illius :  et cum pax sit, ille semper insidias suspicatur.</span>
</div>
<hr>
<div class="verse">
  <span class="verse-num">22</span><span class="verse-text">Non credit quod reverti possit de tenebris ad lucem,  circumspectans undique gladium.</span>
</div>
<hr>
<div class="verse">
  <span class="verse-num">23</span><span class="verse-text">Cum se moverit ad quærendum panem,  novit quod paratus sit in manu ejus tenebrarum dies.</span>
</div>
<hr>
<div class="verse">
  <span class="verse-num">24</span><span class="verse-text">Terrebit eum tribulatio,  et angustia vallabit eum,  sicut regem qui præparatur ad prælium.</span>
</div>
<hr>
<div class="verse">
  <span class="verse-num">25</span><span class="verse-text">Tetendit enim adversus Deum manum suam,  et contra Omnipotentem roboratus est.</span>
</div>
<hr>
<div class="verse">
  <span class="verse-num">26</span><span class="verse-text">Cucurrit adversus eum erecto collo,  et pingui cervice armatus est.</span>
</div>
<hr>
<div class="verse">
  <span class="verse-num">27</span><span class="verse-text">Operuit faciem ejus crassitudo,  et de lateribus ejus arvina dependet.</span>
</div>
<hr>
<div class="verse">
  <span class="verse-num">28</span><span class="verse-text">Habitavit in civitatibus desolatis,  et in domibus desertis, quæ in tumulos sunt redactæ.</span>
</div>
<hr>
<div class="verse">
  <span class="verse-num">29</span><span class="verse-text">Non ditabitur, nec perseverabit substantia ejus,  nec mittet in terra radicem suam.</span>
</div>
<hr>
<div class="verse">
  <span class="verse-num">30</span><span class="verse-text">Non recedet de tenebris :  ramos ejus arefaciet flamma,  et auferetur spiritu oris sui.</span>
</div>
<hr>
<div class="verse">
  <span class="verse-num">31</span><span class="verse-text">Non credet, frustra errore deceptus,  quod aliquo pretio redimendus sit.</span>
</div>
<hr>
<div class="verse">
  <span class="verse-num">32</span><span class="verse-text">Antequam dies ejus impleantur peribit,  et manus ejus arescent.</span>
</div>
<hr>
<div class="verse">
  <span class="verse-num">33</span><span class="verse-text">Lædetur quasi vinea in primo flore botrus ejus,  et quasi oliva projiciens florem suum.</span>
</div>
<hr>
<div class="verse">
  <span class="verse-num">34</span><span class="verse-text">Congregatio enim hypocritæ sterilis,  et ignis devorabit tabernacula eorum qui munera libenter accipiunt.</span>
</div>
<hr>
<div class="verse">
  <span class="verse-num">35</span><span class="verse-text">Concepit dolorem, et peperit iniquitatem,  et uterus ejus præparat dolos.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "job", chapter: 15 }
      };
    </script>
    <script src="../assets/app.js"></script>
  </body>
</html>
