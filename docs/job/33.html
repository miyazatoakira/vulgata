<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Iob 33</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Iob 33</h1>
<div class="verse">
  <span class="verse-num">1</span><span class="verse-text">Audi igitur, Job, eloquia mea,  et omnes sermones meos ausculta.</span>
</div>
<hr>
<div class="verse">
  <span class="verse-num">2</span><span class="verse-text">Ecce aperui os meum :  loquatur lingua mea in faucibus meis.</span>
</div>
<hr>
<div class="verse">
  <span class="verse-num">3</span><span class="verse-text">Simplici corde meo sermones mei,  et sententiam puram labia mea loquentur.</span>
</div>
<hr>
<div class="verse">
  <span class="verse-num">4</span><span class="verse-text">Spiritus Dei fecit me,  et spiraculum Omnipotentis vivificavit me.</span>
</div>
<hr>
<div class="verse">
  <span class="verse-num">5</span><span class="verse-text">Si potes, responde mihi,  et adversus faciem meam consiste.</span>
</div>
<hr>
<div class="verse">
  <span class="verse-num">6</span><span class="verse-text">Ecce, et me sicut et te fecit Deus,  et de eodem luto ego quoque formatus sum.</span>
</div>
<hr>
<div class="verse">
  <span class="verse-num">7</span><span class="verse-text">Verumtamen miraculum meum non te terreat,  et eloquentia mea non sit tibi gravis.</span>
</div>
<hr>
<div class="verse">
  <span class="verse-num">8</span><span class="verse-text">Dixisti ergo in auribus meis,  et vocem verborum tuorum audivi :</span>
</div>
<hr>
<div class="verse">
  <span class="verse-num">9</span><span class="verse-text">Mundus sum ego, et absque delicto :  immaculatus, et non est iniquitas in me.</span>
</div>
<hr>
<div class="verse">
  <span class="verse-num">10</span><span class="verse-text">Quia querelas in me reperit,  ideo arbitratus est me inimicum sibi.</span>
</div>
<hr>
<div class="verse">
  <span class="verse-num">11</span><span class="verse-text">Posuit in nervo pedes meos ;  custodivit omnes semitas meas.</span>
</div>
<hr>
<div class="verse">
  <span class="verse-num">12</span><span class="verse-text">Hoc est ergo in quo non es justificatus :  respondebo tibi, quia major sit Deus homine.</span>
</div>
<hr>
<div class="verse">
  <span class="verse-num">13</span><span class="verse-text">Adversus eum contendis,  quod non ad omnia verba responderit tibi ?</span>
</div>
<hr>
<div class="verse">
  <span class="verse-num">14</span><span class="verse-text">Semel loquitur Deus,  et secundo idipsum non repetit.</span>
</div>
<hr>
<div class="verse">
  <span class="verse-num">15</span><span class="verse-text">Per somnium, in visione nocturna,  quando irruit sopor super homines,  et dormiunt in lectulo,</span>
</div>
<hr>
<div class="verse">
  <span class="verse-num">16</span><span class="verse-text">tunc aperit aures virorum,  et erudiens eos instruit disciplina,</span>
</div>
<hr>
<div class="verse">
  <span class="verse-num">17</span><span class="verse-text">ut avertat hominem ab his quæ facit,  et liberet eum de superbia,</span>
</div>
<hr>
<div class="verse">
  <span class="verse-num">18</span><span class="verse-text">eruens animam ejus a corruptione,  et vitam illius ut non transeat in gladium.</span>
</div>
<hr>
<div class="verse">
  <span class="verse-num">19</span><span class="verse-text">Increpat quoque per dolorem in lectulo,  et omnia ossa ejus marcescere facit.</span>
</div>
<hr>
<div class="verse">
  <span class="verse-num">20</span><span class="verse-text">Abominabilis ei fit in vita sua panis,  et animæ illius cibus ante desiderabilis.</span>
</div>
<hr>
<div class="verse">
  <span class="verse-num">21</span><span class="verse-text">Tabescet caro ejus,  et ossa, quæ tecta fuerant, nudabuntur.</span>
</div>
<hr>
<div class="verse">
  <span class="verse-num">22</span><span class="verse-text">Appropinquavit corruptioni anima ejus,  et vita illius mortiferis.</span>
</div>
<hr>
<div class="verse">
  <span class="verse-num">23</span><span class="verse-text">Si fuerit pro eo angelus loquens,  unus de millibus, ut annuntiet hominis æquitatem,</span>
</div>
<hr>
<div class="verse">
  <span class="verse-num">24</span><span class="verse-text">miserebitur ejus, et dicet :  Libera eum, ut non descendat in corruptionem :  inveni in quo ei propitier.</span>
</div>
<hr>
<div class="verse">
  <span class="verse-num">25</span><span class="verse-text">Consumpta est caro ejus a suppliciis :  revertatur ad dies adolescentiæ suæ.</span>
</div>
<hr>
<div class="verse">
  <span class="verse-num">26</span><span class="verse-text">Deprecabitur Deum, et placabilis ei erit :  et videbit faciem ejus in jubilo,  et reddet homini justitiam suam.</span>
</div>
<hr>
<div class="verse">
  <span class="verse-num">27</span><span class="verse-text">Respiciet homines, et dicet : Peccavi,  et vere deliqui, et ut eram dignus, non recepi.</span>
</div>
<hr>
<div class="verse">
  <span class="verse-num">28</span><span class="verse-text">Liberavit animam suam, ne pergeret in interitum,  sed vivens lucem videret.</span>
</div>
<hr>
<div class="verse">
  <span class="verse-num">29</span><span class="verse-text">Ecce hæc omnia operatur Deus  tribus vicibus per singulos,</span>
</div>
<hr>
<div class="verse">
  <span class="verse-num">30</span><span class="verse-text">ut revocet animas eorum a corruptione,  et illuminet luce viventium.</span>
</div>
<hr>
<div class="verse">
  <span class="verse-num">31</span><span class="verse-text">Attende, Job, et audi me :  et tace, dum ego loquor.</span>
</div>
<hr>
<div class="verse">
  <span class="verse-num">32</span><span class="verse-text">Si autem habes quod loquaris, responde mihi :  loquere, volo enim te apparere justum.</span>
</div>
<hr>
<div class="verse">
  <span class="verse-num">33</span><span class="verse-text">Quod si non habes, audi me :  tace, et docebo te sapientiam.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "job", chapter: 33 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
