<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Iob 37</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Iob 37</h1>
<div class="verse">
  <span class="verse-num">1</span><span class="verse-text">Super hoc expavit cor meum,  et emotum est de loco suo.</span>
</div>
<hr>
<div class="verse">
  <span class="verse-num">2</span><span class="verse-text">Audite auditionem in terrore vocis ejus,  et sonum de ore illius procedentem.</span>
</div>
<hr>
<div class="verse">
  <span class="verse-num">3</span><span class="verse-text">Subter omnes cælos ipse considerat,  et lumen illius super terminos terræ.</span>
</div>
<hr>
<div class="verse">
  <span class="verse-num">4</span><span class="verse-text">Post eum rugiet sonitus ;  tonabit voce magnitudinis suæ :  et non investigabitur, cum audita fuerit vox ejus.</span>
</div>
<hr>
<div class="verse">
  <span class="verse-num">5</span><span class="verse-text">Tonabit Deus in voce sua mirabiliter,  qui facit magna et inscrutabilia ;</span>
</div>
<hr>
<div class="verse">
  <span class="verse-num">6</span><span class="verse-text">qui præcipit nivi ut descendat in terram,  et hiemis pluviis, et imbri fortitudinis suæ ;</span>
</div>
<hr>
<div class="verse">
  <span class="verse-num">7</span><span class="verse-text">qui in manu omnium hominum signat,  ut noverint singuli opera sua.</span>
</div>
<hr>
<div class="verse">
  <span class="verse-num">8</span><span class="verse-text">Ingredietur bestia latibulum,  et in antro suo morabitur.</span>
</div>
<hr>
<div class="verse">
  <span class="verse-num">9</span><span class="verse-text">Ab interioribus egredietur tempestas,  et ab Arcturo frigus.</span>
</div>
<hr>
<div class="verse">
  <span class="verse-num">10</span><span class="verse-text">Flante Deo, concrescit gelu,  et rursum latissimæ funduntur aquæ.</span>
</div>
<hr>
<div class="verse">
  <span class="verse-num">11</span><span class="verse-text">Frumentum desiderat nubes,  et nubes spargunt lumen suum.</span>
</div>
<hr>
<div class="verse">
  <span class="verse-num">12</span><span class="verse-text">Quæ lustrant per circuitum,  quocumque eas voluntas gubernantis duxerit,  ad omne quod præceperit illis super faciem orbis terrarum :</span>
</div>
<hr>
<div class="verse">
  <span class="verse-num">13</span><span class="verse-text">sive in una tribu, sive in terra sua,  sive in quocumque loco misericordiæ suæ  eas jusserit inveniri.</span>
</div>
<hr>
<div class="verse">
  <span class="verse-num">14</span><span class="verse-text">Ausculta hæc, Job :  sta, et considera mirabilia Dei.</span>
</div>
<hr>
<div class="verse">
  <span class="verse-num">15</span><span class="verse-text">Numquid scis quando præceperit Deus pluviis,  ut ostenderent lucem nubium ejus ?</span>
</div>
<hr>
<div class="verse">
  <span class="verse-num">16</span><span class="verse-text">Numquid nosti semitas nubium magnas,  et perfectas scientias ?</span>
</div>
<hr>
<div class="verse">
  <span class="verse-num">17</span><span class="verse-text">Nonne vestimenta tua calida sunt,  cum perflata fuerit terra austro ?</span>
</div>
<hr>
<div class="verse">
  <span class="verse-num">18</span><span class="verse-text">Tu forsitan cum eo fabricatus es cælos,  qui solidissimi quasi ære fusi sunt.</span>
</div>
<hr>
<div class="verse">
  <span class="verse-num">19</span><span class="verse-text">Ostende nobis quid dicamus illi :  nos quippe involvimur tenebris.</span>
</div>
<hr>
<div class="verse">
  <span class="verse-num">20</span><span class="verse-text">Quis narrabit ei quæ loquor ?  etiam si locutus fuerit homo, devorabitur.</span>
</div>
<hr>
<div class="verse">
  <span class="verse-num">21</span><span class="verse-text">At nunc non vident lucem :  subito aër cogetur in nubes,  et ventus transiens fugabit eas.</span>
</div>
<hr>
<div class="verse">
  <span class="verse-num">22</span><span class="verse-text">Ab aquilone aurum venit,  et ad Deum formidolosa laudatio.</span>
</div>
<hr>
<div class="verse">
  <span class="verse-num">23</span><span class="verse-text">Digne eum invenire non possumus :  magnus fortitudine, et judicio, et justitia :  et enarrari non potest.</span>
</div>
<hr>
<div class="verse">
  <span class="verse-num">24</span><span class="verse-text">Ideo timebunt eum viri,  et non audebunt contemplari omnes qui sibi videntur esse sapientes.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "job", chapter: 37 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
