<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Leviticus 11</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Leviticus 11</h1>
<div class="verse">
  <span class="verse-num">1</span><span class="verse-text">Locutusque est Dominus ad Moysen et Aaron, dicens :</span>
</div>
<hr>
<div class="verse">
  <span class="verse-num">2</span><span class="verse-text">Dicite filiis Israël : Hæc sunt animalia quæ comedere debetis de cunctis animantibus terræ :</span>
</div>
<hr>
<div class="verse">
  <span class="verse-num">3</span><span class="verse-text">omne quod habet divisam ungulam, et ruminat in pecoribus, comedetis.</span>
</div>
<hr>
<div class="verse">
  <span class="verse-num">4</span><span class="verse-text">Quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.</span>
</div>
<hr>
<div class="verse">
  <span class="verse-num">5</span><span class="verse-text">Chœrogryllus qui ruminat, ungulamque non dividit, immundus est.</span>
</div>
<hr>
<div class="verse">
  <span class="verse-num">6</span><span class="verse-text">Lepus quoque : nam et ipse ruminat, sed ungulam non dividit.</span>
</div>
<hr>
<div class="verse">
  <span class="verse-num">7</span><span class="verse-text">Et sus : qui cum ungulam dividat, non ruminat.</span>
</div>
<hr>
<div class="verse">
  <span class="verse-num">8</span><span class="verse-text">Horum carnibus non vescemini, nec cadavera contingetis, quia immunda sunt vobis.</span>
</div>
<hr>
<div class="verse">
  <span class="verse-num">9</span><span class="verse-text">Hæc sunt quæ gignuntur in aquis, et vesci licitum est : omne quod habet pinnulas et squamas, tam in mari quam in fluminibus et stagnis, comedetis.</span>
</div>
<hr>
<div class="verse">
  <span class="verse-num">10</span><span class="verse-text">Quidquid autem pinnulas et squamas non habet, eorum quæ in aquis moventur et vivunt, abominabile vobis,</span>
</div>
<hr>
<div class="verse">
  <span class="verse-num">11</span><span class="verse-text">execrandumque erit : carnes eorum non comedetis, et morticina vitabitis.</span>
</div>
<hr>
<div class="verse">
  <span class="verse-num">12</span><span class="verse-text">Cuncta quæ non habent pinnulas et squamas in aquis, polluta erunt.</span>
</div>
<hr>
<div class="verse">
  <span class="verse-num">13</span><span class="verse-text">Hæc sunt quæ de avibus comedere non debetis, et vitanda sunt vobis : aquilam, et gryphem, et haliæetum,</span>
</div>
<hr>
<div class="verse">
  <span class="verse-num">14</span><span class="verse-text">et milvum ac vulturem juxta genus suum,</span>
</div>
<hr>
<div class="verse">
  <span class="verse-num">15</span><span class="verse-text">et omne corvini generis in similitudinem suam,</span>
</div>
<hr>
<div class="verse">
  <span class="verse-num">16</span><span class="verse-text">struthionem, et noctuam, et larum, et accipitrem juxta genus suum :</span>
</div>
<hr>
<div class="verse">
  <span class="verse-num">17</span><span class="verse-text">bubonem, et mergulum, et ibin,</span>
</div>
<hr>
<div class="verse">
  <span class="verse-num">18</span><span class="verse-text">et cygnum, et onocrotalum, et porphyrionem,</span>
</div>
<hr>
<div class="verse">
  <span class="verse-num">19</span><span class="verse-text">herodionem, et charadrion juxta genus suum, upupam quoque, et vespertilionem.</span>
</div>
<hr>
<div class="verse">
  <span class="verse-num">20</span><span class="verse-text">Omne de volucribus quod graditur super quatuor pedes, abominabile erit vobis.</span>
</div>
<hr>
<div class="verse">
  <span class="verse-num">21</span><span class="verse-text">Quidquid autem ambulat quidem super quatuor pedes, sed habet longiora retro crura, per quæ salit super terram,</span>
</div>
<hr>
<div class="verse">
  <span class="verse-num">22</span><span class="verse-text">comedere debetis, ut est bruchus in genere suo, et attacus atque ophiomachus, ac locusta, singula juxta genus suum.</span>
</div>
<hr>
<div class="verse">
  <span class="verse-num">23</span><span class="verse-text">Quidquid autem ex volucribus quatuor tantum habet pedes, execrabile erit vobis :</span>
</div>
<hr>
<div class="verse">
  <span class="verse-num">24</span><span class="verse-text">et quicumque morticina eorum tetigerit, polluetur, et erit immundus usque ad vesperum :</span>
</div>
<hr>
<div class="verse">
  <span class="verse-num">25</span><span class="verse-text">et si necesse fuerit ut portet quippiam horum mortuum, lavabit vestimenta sua, et immundus erit usque ad occasum solis.</span>
</div>
<hr>
<div class="verse">
  <span class="verse-num">26</span><span class="verse-text">Omne animal quod habet quidem ungulam, sed non dividit eam, nec ruminat, immundum erit : et qui tetigerit illud, contaminabitur.</span>
</div>
<hr>
<div class="verse">
  <span class="verse-num">27</span><span class="verse-text">Quod ambulat super manus ex cunctis animantibus, quæ incedunt quadrupedia, immundum erit : qui tetigerit morticina eorum, polluetur usque ad vesperum.</span>
</div>
<hr>
<div class="verse">
  <span class="verse-num">28</span><span class="verse-text">Et qui portaverit hujuscemodi cadavera, lavabit vestimenta sua, et immundus erit usque ad vesperum : quia omnia hæc immunda sunt vobis.</span>
</div>
<hr>
<div class="verse">
  <span class="verse-num">29</span><span class="verse-text">Hæc quoque inter polluta reputabuntur de his quæ moventur in terra, mustela et mus et crocodilus, singula juxta genus suum,</span>
</div>
<hr>
<div class="verse">
  <span class="verse-num">30</span><span class="verse-text">mygale, et chamæleon, et stellio, et lacerta, et talpa.</span>
</div>
<hr>
<div class="verse">
  <span class="verse-num">31</span><span class="verse-text">Omnia hæc immunda sunt. Qui tetigerit morticina eorum, immundus erit usque ad vesperum :</span>
</div>
<hr>
<div class="verse">
  <span class="verse-num">32</span><span class="verse-text">et super quod ceciderit quidquam de morticinis eorum, polluetur, tam vas ligneum et vestimentum, quam pelles et cilicia : et in quocumque fit opus, tingentur aqua, et polluta erunt usque ad vesperum, et sic postea mundabuntur.</span>
</div>
<hr>
<div class="verse">
  <span class="verse-num">33</span><span class="verse-text">Vas autem fictile, in quod horum quidquam intro cecidit, polluetur, et idcirco frangendum est.</span>
</div>
<hr>
<div class="verse">
  <span class="verse-num">34</span><span class="verse-text">Omnis cibus, quem comedetis, si fusa fuerit super eum aqua, immundus erit : et omne liquens quod bibitur de universo vase, immundum erit.</span>
</div>
<hr>
<div class="verse">
  <span class="verse-num">35</span><span class="verse-text">Et quidquid de morticinis hujuscemodi ceciderit super illud, immundum erit : sive clibani, sive chytropodes, destruentur, et immundi erunt.</span>
</div>
<hr>
<div class="verse">
  <span class="verse-num">36</span><span class="verse-text">Fontes vero et cisternæ, et omnis aquarum congregatio munda erit. Qui morticinum eorum tetigerit, polluetur.</span>
</div>
<hr>
<div class="verse">
  <span class="verse-num">37</span><span class="verse-text">Si ceciderit super sementem, non polluet eam.</span>
</div>
<hr>
<div class="verse">
  <span class="verse-num">38</span><span class="verse-text">Si autem quispiam aqua sementem perfuderit, et postea morticinis tacta fuerit, illico polluetur.</span>
</div>
<hr>
<div class="verse">
  <span class="verse-num">39</span><span class="verse-text">Si mortuum fuerit animal, quod licet vobis comedere, qui cadaver ejus tetigerit, immundus erit usque ad vesperum :</span>
</div>
<hr>
<div class="verse">
  <span class="verse-num">40</span><span class="verse-text">et qui comederit ex eo quippiam, sive portaverit, lavabit vestimenta sua, et immundus erit usque ad vesperum.</span>
</div>
<hr>
<div class="verse">
  <span class="verse-num">41</span><span class="verse-text">Omne quod reptat super terram, abominabile erit, nec assumetur in cibum.</span>
</div>
<hr>
<div class="verse">
  <span class="verse-num">42</span><span class="verse-text">Quidquid super pectus quadrupes graditur, et multos habet pedes, sive per humum trahitur, non comedetis, quia abominabile est.</span>
</div>
<hr>
<div class="verse">
  <span class="verse-num">43</span><span class="verse-text">Nolite contaminare animas vestras, nec tangatis quidquam eorum, ne immundi sitis.</span>
</div>
<hr>
<div class="verse">
  <span class="verse-num">44</span><span class="verse-text">Ego enim sum Dominus Deus vester : sancti estote, quia ego sanctus sum. Ne polluatis animas vestras in omni reptili quod movetur super terram.</span>
</div>
<hr>
<div class="verse">
  <span class="verse-num">45</span><span class="verse-text">Ego enim sum Dominus, qui eduxi vos de terra Ægypti, ut essem vobis in Deum. Sancti eritis, quia ego sanctus sum.</span>
</div>
<hr>
<div class="verse">
  <span class="verse-num">46</span><span class="verse-text">Ista est lex animantium ac volucrum, et omnis animæ viventis, quæ movetur in aqua, et reptat in terra,</span>
</div>
<hr>
<div class="verse">
  <span class="verse-num">47</span><span class="verse-text">ut differentias noveritis mundi et immundi, et sciatis quid comedere et quid respuere debeatis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "leviticus", chapter: 11 }
      };
    </script>
    <script src="../assets/app.js"></script>
  </body>
</html>
