<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Leviticus 25</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Leviticus 25</h1>
<div class="verse">
  <span class="verse-num">1</span><span class="verse-text">Locutusque est Dominus ad Moysen in monte Sinai, dicens :</span>
</div>
<hr>
<div class="verse">
  <span class="verse-num">2</span><span class="verse-text">Loquere filiis Israël, et dices ad eos : Quando ingressi fueritis terram quam ego dabo vobis, sabbatizes sabbatum Domino.</span>
</div>
<hr>
<div class="verse">
  <span class="verse-num">3</span><span class="verse-text">Sex annis seres agrum tuum, et sex annis putabis vineam tuam, colligesque fructus ejus :</span>
</div>
<hr>
<div class="verse">
  <span class="verse-num">4</span><span class="verse-text">septimo autem anno sabbatum erit terræ, requietionis Domini : agrum non seres, et vineam non putabis.</span>
</div>
<hr>
<div class="verse">
  <span class="verse-num">5</span><span class="verse-text">Quæ sponte gignet humus, non metes : et uvas primitiarum tuarum non colliges quasi vindemiam : annus enim requietionis terræ est :</span>
</div>
<hr>
<div class="verse">
  <span class="verse-num">6</span><span class="verse-text">sed erunt vobis in cibum, tibi et servo tuo, ancillæ et mercenario tuo, et advenæ qui peregrinantur apud te :</span>
</div>
<hr>
<div class="verse">
  <span class="verse-num">7</span><span class="verse-text">jumentis tuis et pecoribus, omnia quæ nascuntur præbebunt cibum.</span>
</div>
<hr>
<div class="verse">
  <span class="verse-num">8</span><span class="verse-text">Numerabis quoque tibi septem hebdomadas annorum, id est, septies septem, quæ simul faciunt annos quadraginta novem :</span>
</div>
<hr>
<div class="verse">
  <span class="verse-num">9</span><span class="verse-text">et clanges buccina mense septimo, decima die mensis, propitiationis tempore, in universa terra vestra.</span>
</div>
<hr>
<div class="verse">
  <span class="verse-num">10</span><span class="verse-text">Sanctificabisque annum quinquagesimum, et vocabis remissionem cunctis habitatoribus terræ tuæ : ipse est enim jubilæus. Revertetur homo ad possessionem suam, et unusquisque rediet ad familiam pristinam :</span>
</div>
<hr>
<div class="verse">
  <span class="verse-num">11</span><span class="verse-text">quia jubilæus est, et quinquagesimus annus. Non seretis neque metetis sponte in agro nascentia, et primitias vindemiæ non colligetis,</span>
</div>
<hr>
<div class="verse">
  <span class="verse-num">12</span><span class="verse-text">ob sanctificationem jubilæi : sed statim oblata comedetis.</span>
</div>
<hr>
<div class="verse">
  <span class="verse-num">13</span><span class="verse-text">Anno jubilæi, redient omnes ad possessiones suas.</span>
</div>
<hr>
<div class="verse">
  <span class="verse-num">14</span><span class="verse-text">Quando vendes quippiam civi tuo, vel emes ab eo, ne contristes fratrem tuum, sed juxta numerum annorum jubilæi emes ab eo,</span>
</div>
<hr>
<div class="verse">
  <span class="verse-num">15</span><span class="verse-text">et juxta supputationem frugum vendet tibi.</span>
</div>
<hr>
<div class="verse">
  <span class="verse-num">16</span><span class="verse-text">Quanto plures anni remanserint post jubilæum, tanto crescet et pretium : et quanto minus temporis numeraveris, tanto minoris et emptio constabit : tempus enim frugum vendet tibi.</span>
</div>
<hr>
<div class="verse">
  <span class="verse-num">17</span><span class="verse-text">Nolite affligere contribules vestros, sed timeat unusquisque Deum suum, quia ego Dominus Deus vester.</span>
</div>
<hr>
<div class="verse">
  <span class="verse-num">18</span><span class="verse-text">Facite præcepta mea, et judicia custodite, et implete ea : ut habitare possitis in terra absque ullo pavore,</span>
</div>
<hr>
<div class="verse">
  <span class="verse-num">19</span><span class="verse-text">et gignat vobis humus fructus suos, quibus vescamini usque ad saturitatem, nullius impetum formidantes.</span>
</div>
<hr>
<div class="verse">
  <span class="verse-num">20</span><span class="verse-text">Quod si dixeritis : Quid comedemus anno septimo, si non severimus, neque collegerimus fruges nostras ?</span>
</div>
<hr>
<div class="verse">
  <span class="verse-num">21</span><span class="verse-text">dabo benedictionem meam vobis anno sexto, et faciet fructus trium annorum :</span>
</div>
<hr>
<div class="verse">
  <span class="verse-num">22</span><span class="verse-text">seretisque anno octavo, et comedetis veteres fruges usque ad nonum annum : donec nova nascantur, edetis vetera.</span>
</div>
<hr>
<div class="verse">
  <span class="verse-num">23</span><span class="verse-text">Terra quoque non vendetur in perpetuum, quia mea est, et vos advenæ et coloni mei estis :</span>
</div>
<hr>
<div class="verse">
  <span class="verse-num">24</span><span class="verse-text">unde cuncta regio possessionis vestræ sub redemptionis conditione vendetur.</span>
</div>
<hr>
<div class="verse">
  <span class="verse-num">25</span><span class="verse-text">Si attenuatus frater tuus vendiderit possessiunculam suam, et voluerit propinquus ejus, potest redimere quod ille vendiderat.</span>
</div>
<hr>
<div class="verse">
  <span class="verse-num">26</span><span class="verse-text">Sin autem non habuerit proximum, et ipse pretium ad redimendum potuerit invenire,</span>
</div>
<hr>
<div class="verse">
  <span class="verse-num">27</span><span class="verse-text">computabuntur fructus ex eo tempore quo vendidit : et quod reliquum est, reddet emptori, sicque recipiet possessionem suam.</span>
</div>
<hr>
<div class="verse">
  <span class="verse-num">28</span><span class="verse-text">Quod si non invenerit manus ejus ut reddat pretium, habebit emptor quod emerat, usque ad annum jubilæum. In ipso enim omnis venditio redibit ad dominum et ad possessorem pristinum.</span>
</div>
<hr>
<div class="verse">
  <span class="verse-num">29</span><span class="verse-text">Qui vendiderit domum intra urbis muros, habebit licentiam redimendi, donec unus impleatur annus.</span>
</div>
<hr>
<div class="verse">
  <span class="verse-num">30</span><span class="verse-text">Si non redemerit, et anni circulus fuerit evolutus, emptor possidebit eam, et posteri ejus in perpetuum, et redimi non poterit, etiam in jubilæo.</span>
</div>
<hr>
<div class="verse">
  <span class="verse-num">31</span><span class="verse-text">Sin autem in villa domus, quæ muros non habet, agrorum jure vendetur : si ante redempta non fuerit, in jubilæo revertetur ad dominum.</span>
</div>
<hr>
<div class="verse">
  <span class="verse-num">32</span><span class="verse-text">Ædes Levitarum quæ in urbibus sunt, semper possunt redimi :</span>
</div>
<hr>
<div class="verse">
  <span class="verse-num">33</span><span class="verse-text">si redemptæ non fuerint, in jubilæo revertentur ad dominos, quia domus urbium Levitarum pro possessionibus sunt inter filios Israël.</span>
</div>
<hr>
<div class="verse">
  <span class="verse-num">34</span><span class="verse-text">Suburbana autem eorum non veneant, quia possessio sempiterna est.</span>
</div>
<hr>
<div class="verse">
  <span class="verse-num">35</span><span class="verse-text">Si attenuatus fuerit frater tuus, et infirmus manu, et susceperis eum quasi advenam et peregrinum, et vixerit tecum,</span>
</div>
<hr>
<div class="verse">
  <span class="verse-num">36</span><span class="verse-text">ne accipias usuras ab eo, nec amplius quam dedisti : time Deum tuum, ut vivere possit frater tuus apud te.</span>
</div>
<hr>
<div class="verse">
  <span class="verse-num">37</span><span class="verse-text">Pecuniam tuam non dabis ei ad usuram, et frugum superabundantiam non exiges.</span>
</div>
<hr>
<div class="verse">
  <span class="verse-num">38</span><span class="verse-text">Ego Dominus Deus vester, qui eduxi vos de terra Ægypti, ut darem vobis terram Chanaan, et essem vester Deus.</span>
</div>
<hr>
<div class="verse">
  <span class="verse-num">39</span><span class="verse-text">Si paupertate compulsus vendiderit se tibi frater tuus, non eum opprimes servitute famulorum,</span>
</div>
<hr>
<div class="verse">
  <span class="verse-num">40</span><span class="verse-text">sed quasi mercenarius et colonus erit : usque ad annum jubilæum operabitur apud te,</span>
</div>
<hr>
<div class="verse">
  <span class="verse-num">41</span><span class="verse-text">et postea egredietur cum liberis suis, et revertetur ad cognationem, ad possessionem patrum suorum.</span>
</div>
<hr>
<div class="verse">
  <span class="verse-num">42</span><span class="verse-text">Mei enim servi sunt, et ego eduxi eos de terra Ægypti : non veneant conditione servorum :</span>
</div>
<hr>
<div class="verse">
  <span class="verse-num">43</span><span class="verse-text">ne affligas eum per potentiam, sed metuito Deum tuum.</span>
</div>
<hr>
<div class="verse">
  <span class="verse-num">44</span><span class="verse-text">Servus et ancilla sint vobis de nationibus quæ in circuitu vestro sunt :</span>
</div>
<hr>
<div class="verse">
  <span class="verse-num">45</span><span class="verse-text">et de advenis qui peregrinantur apud vos, vel qui ex his nati fuerint in terra vestra, hos habebitis famulos :</span>
</div>
<hr>
<div class="verse">
  <span class="verse-num">46</span><span class="verse-text">et hæreditario jure transmittetis ad posteros, ac possidebitis in æternum : fratres autem vestros filios Israël ne opprimatis per potentiam.</span>
</div>
<hr>
<div class="verse">
  <span class="verse-num">47</span><span class="verse-text">Si invaluerit apud vos manus advenæ atque peregrini, et attenuatus frater tuus vendiderit se ei, aut cuiquam de stirpe ejus :</span>
</div>
<hr>
<div class="verse">
  <span class="verse-num">48</span><span class="verse-text">post venditionem potest redimi. Qui voluerit ex fratribus suis, redimet eum,</span>
</div>
<hr>
<div class="verse">
  <span class="verse-num">49</span><span class="verse-text">et patruus, et patruelis, et consanguineus, et affinis. Sin autem et ipse potuerit, redimet se,</span>
</div>
<hr>
<div class="verse">
  <span class="verse-num">50</span><span class="verse-text">supputatis dumtaxat annis a tempore venditionis suæ usque ad annum jubilæum : et pecunia, qua venditus fuerat, juxta annorum numerum, et rationem mercenarii supputata.</span>
</div>
<hr>
<div class="verse">
  <span class="verse-num">51</span><span class="verse-text">Si plures fuerint anni qui remanent usque ad jubilæum, secundum hos reddet et pretium :</span>
</div>
<hr>
<div class="verse">
  <span class="verse-num">52</span><span class="verse-text">si pauci, ponet rationem cum eo juxta annorum numerum, et reddet emptori quod reliquum est annorum,</span>
</div>
<hr>
<div class="verse">
  <span class="verse-num">53</span><span class="verse-text">quibus ante servivit mercedibus imputatis : non affliget eum violenter in conspectu tuo.</span>
</div>
<hr>
<div class="verse">
  <span class="verse-num">54</span><span class="verse-text">Quod si per hæc redimi non potuerit, anno jubilæo egredietur cum liberis suis.</span>
</div>
<hr>
<div class="verse">
  <span class="verse-num">55</span><span class="verse-text">Mei enim sunt servi filii Israël, quos eduxi de terra Ægypti.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "leviticus", chapter: 25 }
      };
    </script>
    <script src="../assets/app.js"></script>
  </body>
</html>
