<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Psalmi 17</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Psalmi 17</h1>
<div class="verse">
  <span class="verse-num">1</span><span class="verse-text">In finem. Puero Domini David, qui locutus est Domino verba cantici hujus, in die qua eripuit eum Dominus de manu omnium inimicorum ejus, et de manu Saul, et dixit :</span>
</div>
<hr>
<div class="verse">
  <span class="verse-num">2</span><span class="verse-text">Diligam te, Domine, fortitudo mea.</span>
</div>
<hr>
<div class="verse">
  <span class="verse-num">3</span><span class="verse-text">Dominus firmamentum meum, et refugium meum, et liberator meus.  Deus meus adjutor meus, et sperabo in eum ;  protector meus, et cornu salutis meæ, et susceptor meus.</span>
</div>
<hr>
<div class="verse">
  <span class="verse-num">4</span><span class="verse-text">Laudans invocabo Dominum,  et ab inimicis meis salvus ero.</span>
</div>
<hr>
<div class="verse">
  <span class="verse-num">5</span><span class="verse-text">Circumdederunt me dolores mortis,  et torrentes iniquitatis conturbaverunt me.</span>
</div>
<hr>
<div class="verse">
  <span class="verse-num">6</span><span class="verse-text">Dolores inferni circumdederunt me ;  præoccupaverunt me laquei mortis.</span>
</div>
<hr>
<div class="verse">
  <span class="verse-num">7</span><span class="verse-text">In tribulatione mea invocavi Dominum,  et ad Deum meum clamavi :  et exaudivit de templo sancto suo vocem meam ;  et clamor meus in conspectu ejus introivit in aures ejus.</span>
</div>
<hr>
<div class="verse">
  <span class="verse-num">8</span><span class="verse-text">Commota est, et contremuit terra ;  fundamenta montium conturbata sunt, et commota sunt :  quoniam iratus est eis.</span>
</div>
<hr>
<div class="verse">
  <span class="verse-num">9</span><span class="verse-text">Ascendit fumus in ira ejus,  et ignis a facie ejus exarsit ;  carbones succensi sunt ab eo.</span>
</div>
<hr>
<div class="verse">
  <span class="verse-num">10</span><span class="verse-text">Inclinavit cælos, et descendit,  et caligo sub pedibus ejus.</span>
</div>
<hr>
<div class="verse">
  <span class="verse-num">11</span><span class="verse-text">Et ascendit super cherubim, et volavit ;  volavit super pennas ventorum.</span>
</div>
<hr>
<div class="verse">
  <span class="verse-num">12</span><span class="verse-text">Et posuit tenebras latibulum suum ;  in circuitu ejus tabernaculum ejus,  tenebrosa aqua in nubibus aëris.</span>
</div>
<hr>
<div class="verse">
  <span class="verse-num">13</span><span class="verse-text">Præ fulgore in conspectu ejus nubes transierunt ;  grando et carbones ignis.</span>
</div>
<hr>
<div class="verse">
  <span class="verse-num">14</span><span class="verse-text">Et intonuit de cælo Dominus,  et Altissimus dedit vocem suam :  grando et carbones ignis.</span>
</div>
<hr>
<div class="verse">
  <span class="verse-num">15</span><span class="verse-text">Et misit sagittas suas, et dissipavit eos ;  fulgura multiplicavit, et conturbavit eos.</span>
</div>
<hr>
<div class="verse">
  <span class="verse-num">16</span><span class="verse-text">Et apparuerunt fontes aquarum,  et revelata sunt fundamenta orbis terrarum,  ab increpatione tua, Domine,  ab inspiratione spiritus iræ tuæ.</span>
</div>
<hr>
<div class="verse">
  <span class="verse-num">17</span><span class="verse-text">Misit de summo, et accepit me ;  et assumpsit me de aquis multis.</span>
</div>
<hr>
<div class="verse">
  <span class="verse-num">18</span><span class="verse-text">Eripuit me de inimicis meis fortissimis, et ab his qui oderunt me.  Quoniam confortati sunt super me ;</span>
</div>
<hr>
<div class="verse">
  <span class="verse-num">19</span><span class="verse-text">prævenerunt me in die afflictionis meæ :  et factus est Dominus protector meus.</span>
</div>
<hr>
<div class="verse">
  <span class="verse-num">20</span><span class="verse-text">Et eduxit me in latitudinem ;  salvum me fecit, quoniam voluit me,</span>
</div>
<hr>
<div class="verse">
  <span class="verse-num">21</span><span class="verse-text">et retribuet mihi Dominus secundum justitiam meam,  et secundum puritatem manuum mearum retribuet mihi :</span>
</div>
<hr>
<div class="verse">
  <span class="verse-num">22</span><span class="verse-text">quia custodivi vias Domini,  nec impie gessi a Deo meo ;</span>
</div>
<hr>
<div class="verse">
  <span class="verse-num">23</span><span class="verse-text">quoniam omnia judicia ejus in conspectu meo,  et justitias ejus non repuli a me.</span>
</div>
<hr>
<div class="verse">
  <span class="verse-num">24</span><span class="verse-text">Et ero immaculatus cum eo ;  et observabo me ab iniquitate mea.</span>
</div>
<hr>
<div class="verse">
  <span class="verse-num">25</span><span class="verse-text">Et retribuet mihi Dominus secundum justitiam meam,  et secundum puritatem manuum mearum in conspectu oculorum ejus.</span>
</div>
<hr>
<div class="verse">
  <span class="verse-num">26</span><span class="verse-text">Cum sancto sanctus eris,  et cum viro innocente innocens eris,</span>
</div>
<hr>
<div class="verse">
  <span class="verse-num">27</span><span class="verse-text">et cum electo electus eris,  et cum perverso perverteris.</span>
</div>
<hr>
<div class="verse">
  <span class="verse-num">28</span><span class="verse-text">Quoniam tu populum humilem salvum facies,  et oculos superborum humiliabis.</span>
</div>
<hr>
<div class="verse">
  <span class="verse-num">29</span><span class="verse-text">Quoniam tu illuminas lucernam meam, Domine ;  Deus meus, illumina tenebras meas.</span>
</div>
<hr>
<div class="verse">
  <span class="verse-num">30</span><span class="verse-text">Quoniam in te eripiar a tentatione ;  et in Deo meo transgrediar murum.</span>
</div>
<hr>
<div class="verse">
  <span class="verse-num">31</span><span class="verse-text">Deus meus, impolluta via ejus ;  eloquia Domini igne examinata :  protector est omnium sperantium in se.</span>
</div>
<hr>
<div class="verse">
  <span class="verse-num">32</span><span class="verse-text">Quoniam quis deus præter Dominum ?  aut quis deus præter Deum nostrum ?</span>
</div>
<hr>
<div class="verse">
  <span class="verse-num">33</span><span class="verse-text">Deus qui præcinxit me virtute,  et posuit immaculatam viam meam ;</span>
</div>
<hr>
<div class="verse">
  <span class="verse-num">34</span><span class="verse-text">qui perfecit pedes meos tamquam cervorum,  et super excelsa statuens me ;</span>
</div>
<hr>
<div class="verse">
  <span class="verse-num">35</span><span class="verse-text">qui docet manus meas ad prælium.  Et posuisti, ut arcum æreum, brachia mea,</span>
</div>
<hr>
<div class="verse">
  <span class="verse-num">36</span><span class="verse-text">et dedisti mihi protectionem salutis tuæ :  et dextera tua suscepit me,  et disciplina tua correxit me in finem,  et disciplina tua ipsa me docebit.</span>
</div>
<hr>
<div class="verse">
  <span class="verse-num">37</span><span class="verse-text">Dilatasti gressus meos subtus me,  et non sunt infirmata vestigia mea.</span>
</div>
<hr>
<div class="verse">
  <span class="verse-num">38</span><span class="verse-text">Persequar inimicos meos, et comprehendam illos ;  et non convertar donec deficiant.</span>
</div>
<hr>
<div class="verse">
  <span class="verse-num">39</span><span class="verse-text">Confringam illos, nec poterunt stare ;  cadent subtus pedes meos.</span>
</div>
<hr>
<div class="verse">
  <span class="verse-num">40</span><span class="verse-text">Et præcinxisti me virtute ad bellum,  et supplantasti insurgentes in me subtus me.</span>
</div>
<hr>
<div class="verse">
  <span class="verse-num">41</span><span class="verse-text">Et inimicos meos dedisti mihi dorsum,  et odientes me disperdidisti.</span>
</div>
<hr>
<div class="verse">
  <span class="verse-num">42</span><span class="verse-text">Clamaverunt, nec erat qui salvos faceret ;  ad Dominum, nec exaudivit eos.</span>
</div>
<hr>
<div class="verse">
  <span class="verse-num">43</span><span class="verse-text">Et comminuam eos ut pulverem ante faciem venti ;  ut lutum platearum delebo eos.</span>
</div>
<hr>
<div class="verse">
  <span class="verse-num">44</span><span class="verse-text">Eripies me de contradictionibus populi ;  constitues me in caput gentium.</span>
</div>
<hr>
<div class="verse">
  <span class="verse-num">45</span><span class="verse-text">Populus quem non cognovi servivit mihi ;  in auditu auris obedivit mihi.</span>
</div>
<hr>
<div class="verse">
  <span class="verse-num">46</span><span class="verse-text">Filii alieni mentiti sunt mihi,  filii alieni inveterati sunt,  et claudicaverunt a semitis suis.</span>
</div>
<hr>
<div class="verse">
  <span class="verse-num">47</span><span class="verse-text">Vivit Dominus, et benedictus Deus meus,  et exaltetur Deus salutis meæ.</span>
</div>
<hr>
<div class="verse">
  <span class="verse-num">48</span><span class="verse-text">Deus qui das vindictas mihi,  et subdis populos sub me ;  liberator meus de inimicis meis iracundis.</span>
</div>
<hr>
<div class="verse">
  <span class="verse-num">49</span><span class="verse-text">Et ab insurgentibus in me exaltabis me ;  a viro iniquo eripies me.</span>
</div>
<hr>
<div class="verse">
  <span class="verse-num">50</span><span class="verse-text">Propterea confitebor tibi in nationibus, Domine,  et nomini tuo psalmum dicam ;</span>
</div>
<hr>
<div class="verse">
  <span class="verse-num">51</span><span class="verse-text">magnificans salutes regis ejus,  et faciens misericordiam christo suo David,  et semini ejus usque in sæculum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "psalms", chapter: 17 }
      };
    </script>
    <script src="../assets/app.js"></script>
  </body>
</html>
