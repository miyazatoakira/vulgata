<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Psalmi 77</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Psalmi 77</h1>
<div class="verse">
  <span class="verse-num">1</span><span class="verse-text">Intellectus Asaph.   Attendite, popule meus, legem meam ;  inclinate aurem vestram in verba oris mei.</span>
</div>
<hr>
<div class="verse">
  <span class="verse-num">2</span><span class="verse-text">Aperiam in parabolis os meum ;  loquar propositiones ab initio.</span>
</div>
<hr>
<div class="verse">
  <span class="verse-num">3</span><span class="verse-text">Quanta audivimus, et cognovimus ea,  et patres nostri narraverunt nobis.</span>
</div>
<hr>
<div class="verse">
  <span class="verse-num">4</span><span class="verse-text">Non sunt occultata a filiis eorum in generatione altera,  narrantes laudes Domini et virtutes ejus,  et mirabilia ejus quæ fecit.</span>
</div>
<hr>
<div class="verse">
  <span class="verse-num">5</span><span class="verse-text">Et suscitavit testimonium in Jacob,  et legem posuit in Israël,  quanta mandavit patribus nostris  nota facere ea filiis suis :</span>
</div>
<hr>
<div class="verse">
  <span class="verse-num">6</span><span class="verse-text">ut cognoscat generatio altera :  filii qui nascentur et exsurgent,  et narrabunt filiis suis,</span>
</div>
<hr>
<div class="verse">
  <span class="verse-num">7</span><span class="verse-text">ut ponant in Deo spem suam,  et non obliviscantur operum Dei,  et mandata ejus exquirant :</span>
</div>
<hr>
<div class="verse">
  <span class="verse-num">8</span><span class="verse-text">ne fiant, sicut patres eorum,  generatio prava et exasperans ;  generatio quæ non direxit cor suum,  et non est creditus cum Deo spiritus ejus.</span>
</div>
<hr>
<div class="verse">
  <span class="verse-num">9</span><span class="verse-text">Filii Ephrem, intendentes et mittentes arcum,  conversi sunt in die belli.</span>
</div>
<hr>
<div class="verse">
  <span class="verse-num">10</span><span class="verse-text">Non custodierunt testamentum Dei,  et in lege ejus noluerunt ambulare.</span>
</div>
<hr>
<div class="verse">
  <span class="verse-num">11</span><span class="verse-text">Et obliti sunt benefactorum ejus,  et mirabilium ejus quæ ostendit eis.</span>
</div>
<hr>
<div class="verse">
  <span class="verse-num">12</span><span class="verse-text">Coram patribus eorum fecit mirabilia  in terra Ægypti, in campo Taneos.</span>
</div>
<hr>
<div class="verse">
  <span class="verse-num">13</span><span class="verse-text">Interrupit mare, et perduxit eos,  et statuit aquas quasi in utre :</span>
</div>
<hr>
<div class="verse">
  <span class="verse-num">14</span><span class="verse-text">et deduxit eos in nube diei,  et tota nocte in illuminatione ignis.</span>
</div>
<hr>
<div class="verse">
  <span class="verse-num">15</span><span class="verse-text">Interrupit petram in eremo,  et adaquavit eos velut in abysso multa.</span>
</div>
<hr>
<div class="verse">
  <span class="verse-num">16</span><span class="verse-text">Et eduxit aquam de petra,  et deduxit tamquam flumina aquas.</span>
</div>
<hr>
<div class="verse">
  <span class="verse-num">17</span><span class="verse-text">Et apposuerunt adhuc peccare ei ;  in iram excitaverunt Excelsum in inaquoso.</span>
</div>
<hr>
<div class="verse">
  <span class="verse-num">18</span><span class="verse-text">Et tentaverunt Deum in cordibus suis,  ut peterent escas animabus suis.</span>
</div>
<hr>
<div class="verse">
  <span class="verse-num">19</span><span class="verse-text">Et male locuti sunt de Deo ;  dixerunt : Numquid poterit Deus parare mensam in deserto ?</span>
</div>
<hr>
<div class="verse">
  <span class="verse-num">20</span><span class="verse-text">quoniam percussit petram, et fluxerunt aquæ,  et torrentes inundaverunt.  Numquid et panem poterit dare,  aut parare mensam populo suo ?</span>
</div>
<hr>
<div class="verse">
  <span class="verse-num">21</span><span class="verse-text">Ideo audivit Dominus et distulit ;  et ignis accensus est in Jacob,  et ira ascendit in Israël :</span>
</div>
<hr>
<div class="verse">
  <span class="verse-num">22</span><span class="verse-text">quia non crediderunt in Deo,  nec speraverunt in salutari ejus.</span>
</div>
<hr>
<div class="verse">
  <span class="verse-num">23</span><span class="verse-text">Et mandavit nubibus desuper,  et januas cæli aperuit.</span>
</div>
<hr>
<div class="verse">
  <span class="verse-num">24</span><span class="verse-text">Et pluit illis manna ad manducandum,  et panem cæli dedit eis.</span>
</div>
<hr>
<div class="verse">
  <span class="verse-num">25</span><span class="verse-text">Panem angelorum manducavit homo ;  cibaria misit eis in abundantia.</span>
</div>
<hr>
<div class="verse">
  <span class="verse-num">26</span><span class="verse-text">Transtulit austrum de cælo,  et induxit in virtute sua africum.</span>
</div>
<hr>
<div class="verse">
  <span class="verse-num">27</span><span class="verse-text">Et pluit super eos sicut pulverem carnes,  et sicut arenam maris volatilia pennata.</span>
</div>
<hr>
<div class="verse">
  <span class="verse-num">28</span><span class="verse-text">Et ceciderunt in medio castrorum eorum,  circa tabernacula eorum.</span>
</div>
<hr>
<div class="verse">
  <span class="verse-num">29</span><span class="verse-text">Et manducaverunt, et saturati sunt nimis,  et desiderium eorum attulit eis :</span>
</div>
<hr>
<div class="verse">
  <span class="verse-num">30</span><span class="verse-text">non sunt fraudati a desiderio suo.  Adhuc escæ eorum erant in ore ipsorum,</span>
</div>
<hr>
<div class="verse">
  <span class="verse-num">31</span><span class="verse-text">et ira Dei ascendit super eos :  et occidit pingues eorum,  et electos Israël impedivit.</span>
</div>
<hr>
<div class="verse">
  <span class="verse-num">32</span><span class="verse-text">In omnibus his peccaverunt adhuc,  et non crediderunt in mirabilibus ejus.</span>
</div>
<hr>
<div class="verse">
  <span class="verse-num">33</span><span class="verse-text">Et defecerunt in vanitate dies eorum,  et anni eorum cum festinatione.</span>
</div>
<hr>
<div class="verse">
  <span class="verse-num">34</span><span class="verse-text">Cum occideret eos, quærebant eum et revertebantur,  et diluculo veniebant ad eum.</span>
</div>
<hr>
<div class="verse">
  <span class="verse-num">35</span><span class="verse-text">Et rememorati sunt quia Deus adjutor est eorum,  et Deus excelsus redemptor eorum est.</span>
</div>
<hr>
<div class="verse">
  <span class="verse-num">36</span><span class="verse-text">Et dilexerunt eum in ore suo,  et lingua sua mentiti sunt ei ;</span>
</div>
<hr>
<div class="verse">
  <span class="verse-num">37</span><span class="verse-text">cor autem eorum non erat rectum cum eo,  nec fideles habiti sunt in testamento ejus.</span>
</div>
<hr>
<div class="verse">
  <span class="verse-num">38</span><span class="verse-text">Ipse autem est misericors,  et propitius fiet peccatis eorum,  et non disperdet eos.  Et abundavit ut averteret iram suam,  et non accendit omnem iram suam.</span>
</div>
<hr>
<div class="verse">
  <span class="verse-num">39</span><span class="verse-text">Et recordatus est quia caro sunt,  spiritus vadens et non rediens.</span>
</div>
<hr>
<div class="verse">
  <span class="verse-num">40</span><span class="verse-text">Quoties exacerbaverunt eum in deserto ;  in iram concitaverunt eum in inaquoso ?</span>
</div>
<hr>
<div class="verse">
  <span class="verse-num">41</span><span class="verse-text">Et conversi sunt, et tentaverunt Deum,  et sanctum Israël exacerbaverunt.</span>
</div>
<hr>
<div class="verse">
  <span class="verse-num">42</span><span class="verse-text">Non sunt recordati manus ejus,  die qua redemit eos de manu tribulantis :</span>
</div>
<hr>
<div class="verse">
  <span class="verse-num">43</span><span class="verse-text">sicut posuit in Ægypto signa sua,  et prodigia sua in campo Taneos ;</span>
</div>
<hr>
<div class="verse">
  <span class="verse-num">44</span><span class="verse-text">et convertit in sanguinem flumina eorum,  et imbres eorum, ne biberent.</span>
</div>
<hr>
<div class="verse">
  <span class="verse-num">45</span><span class="verse-text">Misit in eos cœnomyiam, et comedit eos,  et ranam, et disperdidit eos ;</span>
</div>
<hr>
<div class="verse">
  <span class="verse-num">46</span><span class="verse-text">et dedit ærugini fructus eorum,  et labores eorum locustæ ;</span>
</div>
<hr>
<div class="verse">
  <span class="verse-num">47</span><span class="verse-text">et occidit in grandine vineas eorum,  et moros eorum in pruina ;</span>
</div>
<hr>
<div class="verse">
  <span class="verse-num">48</span><span class="verse-text">et tradidit grandini jumenta eorum,  et possessionem eorum igni ;</span>
</div>
<hr>
<div class="verse">
  <span class="verse-num">49</span><span class="verse-text">misit in eos iram indignationis suæ,  indignationem, et iram, et tribulationem,  immissiones per angelos malos.</span>
</div>
<hr>
<div class="verse">
  <span class="verse-num">50</span><span class="verse-text">Viam fecit semitæ iræ suæ :  non pepercit a morte animabus eorum,  et jumenta eorum in morte conclusit :</span>
</div>
<hr>
<div class="verse">
  <span class="verse-num">51</span><span class="verse-text">et percussit omne primogenitum in terra Ægypti ;  primitias omnis laboris eorum in tabernaculis Cham :</span>
</div>
<hr>
<div class="verse">
  <span class="verse-num">52</span><span class="verse-text">et abstulit sicut oves populum suum,  et perduxit eos tamquam gregem in deserto :</span>
</div>
<hr>
<div class="verse">
  <span class="verse-num">53</span><span class="verse-text">et deduxit eos in spe, et non timuerunt,  et inimicos eorum operuit mare.</span>
</div>
<hr>
<div class="verse">
  <span class="verse-num">54</span><span class="verse-text">Et induxit eos in montem sanctificationis suæ,  montem quem acquisivit dextera ejus ;  et ejecit a facie eorum gentes,  et sorte divisit eis terram in funiculo distributionis ;</span>
</div>
<hr>
<div class="verse">
  <span class="verse-num">55</span><span class="verse-text">et habitare fecit in tabernaculis eorum tribus Israël.</span>
</div>
<hr>
<div class="verse">
  <span class="verse-num">56</span><span class="verse-text">Et tentaverunt, et exacerbaverunt Deum excelsum,  et testimonia ejus non custodierunt.</span>
</div>
<hr>
<div class="verse">
  <span class="verse-num">57</span><span class="verse-text">Et averterunt se, et non servaverunt pactum :  quemadmodum patres eorum, conversi sunt in arcum pravum.</span>
</div>
<hr>
<div class="verse">
  <span class="verse-num">58</span><span class="verse-text">In iram concitaverunt eum in collibus suis,  et in sculptilibus suis ad æmulationem eum provocaverunt.</span>
</div>
<hr>
<div class="verse">
  <span class="verse-num">59</span><span class="verse-text">Audivit Deus, et sprevit,  et ad nihilum redegit valde Israël.</span>
</div>
<hr>
<div class="verse">
  <span class="verse-num">60</span><span class="verse-text">Et repulit tabernaculum Silo,  tabernaculum suum, ubi habitavit in hominibus.</span>
</div>
<hr>
<div class="verse">
  <span class="verse-num">61</span><span class="verse-text">Et tradidit in captivitatem virtutem eorum,  et pulchritudinem eorum in manus inimici.</span>
</div>
<hr>
<div class="verse">
  <span class="verse-num">62</span><span class="verse-text">Et conclusit in gladio populum suum,  et hæreditatem suam sprevit.</span>
</div>
<hr>
<div class="verse">
  <span class="verse-num">63</span><span class="verse-text">Juvenes eorum comedit ignis,  et virgines eorum non sunt lamentatæ.</span>
</div>
<hr>
<div class="verse">
  <span class="verse-num">64</span><span class="verse-text">Sacerdotes eorum in gladio ceciderunt,  et viduæ eorum non plorabantur.</span>
</div>
<hr>
<div class="verse">
  <span class="verse-num">65</span><span class="verse-text">Et excitatus est tamquam dormiens Dominus,  tamquam potens crapulatus a vino.</span>
</div>
<hr>
<div class="verse">
  <span class="verse-num">66</span><span class="verse-text">Et percussit inimicos suos in posteriora ;  opprobrium sempiternum dedit illis.</span>
</div>
<hr>
<div class="verse">
  <span class="verse-num">67</span><span class="verse-text">Et repulit tabernaculum Joseph,  et tribum Ephraim non elegit :</span>
</div>
<hr>
<div class="verse">
  <span class="verse-num">68</span><span class="verse-text">sed elegit tribum Juda,  montem Sion, quem dilexit.</span>
</div>
<hr>
<div class="verse">
  <span class="verse-num">69</span><span class="verse-text">Et ædificavit sicut unicornium sanctificium suum,  in terra quam fundavit in sæcula.</span>
</div>
<hr>
<div class="verse">
  <span class="verse-num">70</span><span class="verse-text">Et elegit David, servum suum,  et sustulit eum de gregibus ovium ;  de post fœtantes accepit eum :</span>
</div>
<hr>
<div class="verse">
  <span class="verse-num">71</span><span class="verse-text">pascere Jacob servum suum,  et Israël hæreditatem suam.</span>
</div>
<hr>
<div class="verse">
  <span class="verse-num">72</span><span class="verse-text">Et pavit eos in innocentia cordis sui,  et in intellectibus manuum suarum deduxit eos.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "psalms", chapter: 77 }
      };
    </script>
    <script src="../assets/app.js"></script>
  </body>
</html>
