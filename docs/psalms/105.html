<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Psalmi 105</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Psalmi 105</h1>
<div class="verse">
  <span class="verse-num">1</span><span class="verse-text">Alleluja.   Confitemini Domino, quoniam bonus,  quoniam in sæculum misericordia ejus.</span>
</div>
<hr>
<div class="verse">
  <span class="verse-num">2</span><span class="verse-text">Quis loquetur potentias Domini ;  auditas faciet omnes laudes ejus ?</span>
</div>
<hr>
<div class="verse">
  <span class="verse-num">3</span><span class="verse-text">Beati qui custodiunt judicium,  et faciunt justitiam in omni tempore.</span>
</div>
<hr>
<div class="verse">
  <span class="verse-num">4</span><span class="verse-text">Memento nostri, Domine, in beneplacito populi tui ;  visita nos in salutari tuo :</span>
</div>
<hr>
<div class="verse">
  <span class="verse-num">5</span><span class="verse-text">ad videndum in bonitate electorum tuorum ;  ad lætandum in lætitia gentis tuæ :  ut lauderis cum hæreditate tua.</span>
</div>
<hr>
<div class="verse">
  <span class="verse-num">6</span><span class="verse-text">Peccavimus cum patribus nostris :  injuste egimus ; iniquitatem fecimus.</span>
</div>
<hr>
<div class="verse">
  <span class="verse-num">7</span><span class="verse-text">Patres nostri in Ægypto non intellexerunt mirabilia tua ;  non fuerunt memores multitudinis misericordiæ tuæ.  Et irritaverunt ascendentes in mare, mare Rubrum ;</span>
</div>
<hr>
<div class="verse">
  <span class="verse-num">8</span><span class="verse-text">et salvavit eos propter nomen suum,  ut notam faceret potentiam suam.</span>
</div>
<hr>
<div class="verse">
  <span class="verse-num">9</span><span class="verse-text">Et increpuit mare Rubrum et exsiccatum est,  et deduxit eos in abyssis sicut in deserto.</span>
</div>
<hr>
<div class="verse">
  <span class="verse-num">10</span><span class="verse-text">Et salvavit eos de manu odientium,  et redemit eos de manu inimici.</span>
</div>
<hr>
<div class="verse">
  <span class="verse-num">11</span><span class="verse-text">Et operuit aqua tribulantes eos ;  unus ex eis non remansit.</span>
</div>
<hr>
<div class="verse">
  <span class="verse-num">12</span><span class="verse-text">Et crediderunt verbis ejus,  et laudaverunt laudem ejus.</span>
</div>
<hr>
<div class="verse">
  <span class="verse-num">13</span><span class="verse-text">Cito fecerunt ; obliti sunt operum ejus :  et non sustinuerunt consilium ejus.</span>
</div>
<hr>
<div class="verse">
  <span class="verse-num">14</span><span class="verse-text">Et concupierunt concupiscentiam in deserto,  et tentaverunt Deum in inaquoso.</span>
</div>
<hr>
<div class="verse">
  <span class="verse-num">15</span><span class="verse-text">Et dedit eis petitionem ipsorum,  et misit saturitatem in animas eorum.</span>
</div>
<hr>
<div class="verse">
  <span class="verse-num">16</span><span class="verse-text">Et irritaverunt Moysen in castris ;  Aaron, sanctum Domini.</span>
</div>
<hr>
<div class="verse">
  <span class="verse-num">17</span><span class="verse-text">Aperta est terra, et deglutivit Dathan,  et operuit super congregationem Abiron.</span>
</div>
<hr>
<div class="verse">
  <span class="verse-num">18</span><span class="verse-text">Et exarsit ignis in synagoga eorum :  flamma combussit peccatores.</span>
</div>
<hr>
<div class="verse">
  <span class="verse-num">19</span><span class="verse-text">Et fecerunt vitulum in Horeb,  et adoraverunt sculptile.</span>
</div>
<hr>
<div class="verse">
  <span class="verse-num">20</span><span class="verse-text">Et mutaverunt gloriam suam  in similitudinem vituli comedentis fœnum.</span>
</div>
<hr>
<div class="verse">
  <span class="verse-num">21</span><span class="verse-text">Obliti sunt Deum qui salvavit eos ;  qui fecit magnalia in Ægypto,</span>
</div>
<hr>
<div class="verse">
  <span class="verse-num">22</span><span class="verse-text">mirabilia in terra Cham,  terribilia in mari Rubro.</span>
</div>
<hr>
<div class="verse">
  <span class="verse-num">23</span><span class="verse-text">Et dixit ut disperderet eos,  si non Moyses, electus ejus,  stetisset in confractione in conspectu ejus,  ut averteret iram ejus, ne disperderet eos.</span>
</div>
<hr>
<div class="verse">
  <span class="verse-num">24</span><span class="verse-text">Et pro nihilo habuerunt terram desiderabilem ;  non crediderunt verbo ejus.</span>
</div>
<hr>
<div class="verse">
  <span class="verse-num">25</span><span class="verse-text">Et murmuraverunt in tabernaculis suis ;  non exaudierunt vocem Domini.</span>
</div>
<hr>
<div class="verse">
  <span class="verse-num">26</span><span class="verse-text">Et elevavit manum suam super eos  ut prosterneret eos in deserto :</span>
</div>
<hr>
<div class="verse">
  <span class="verse-num">27</span><span class="verse-text">et ut dejiceret semen eorum in nationibus,  et dispergeret eos in regionibus.</span>
</div>
<hr>
<div class="verse">
  <span class="verse-num">28</span><span class="verse-text">Et initiati sunt Beelphegor,  et comederunt sacrificia mortuorum.</span>
</div>
<hr>
<div class="verse">
  <span class="verse-num">29</span><span class="verse-text">Et irritaverunt eum in adinventionibus suis,  et multiplicata est in eis ruina.</span>
</div>
<hr>
<div class="verse">
  <span class="verse-num">30</span><span class="verse-text">Et stetit Phinees, et placavit,  et cessavit quassatio.</span>
</div>
<hr>
<div class="verse">
  <span class="verse-num">31</span><span class="verse-text">Et reputatum est ei in justitiam,  in generationem et generationem usque in sempiternum.</span>
</div>
<hr>
<div class="verse">
  <span class="verse-num">32</span><span class="verse-text">Et irritaverunt eum ad aquas contradictionis,  et vexatus est Moyses propter eos :</span>
</div>
<hr>
<div class="verse">
  <span class="verse-num">33</span><span class="verse-text">quia exacerbaverunt spiritum ejus,  et distinxit in labiis suis.</span>
</div>
<hr>
<div class="verse">
  <span class="verse-num">34</span><span class="verse-text">Non disperdiderunt gentes  quas dixit Dominus illis :</span>
</div>
<hr>
<div class="verse">
  <span class="verse-num">35</span><span class="verse-text">et commisti sunt inter gentes,  et didicerunt opera eorum ;</span>
</div>
<hr>
<div class="verse">
  <span class="verse-num">36</span><span class="verse-text">et servierunt sculptilibus eorum,  et factum est illis in scandalum.</span>
</div>
<hr>
<div class="verse">
  <span class="verse-num">37</span><span class="verse-text">Et immolaverunt filios suos et filias suas dæmoniis.</span>
</div>
<hr>
<div class="verse">
  <span class="verse-num">38</span><span class="verse-text">Et effuderunt sanguinem innocentem,  sanguinem filiorum suorum et filiarum suarum,  quas sacrificaverunt sculptilibus Chanaan.  Et infecta est terra in sanguinibus,</span>
</div>
<hr>
<div class="verse">
  <span class="verse-num">39</span><span class="verse-text">et contaminata est in operibus eorum :  et fornicati sunt in adinventionibus suis.</span>
</div>
<hr>
<div class="verse">
  <span class="verse-num">40</span><span class="verse-text">Et iratus est furore Dominus in populum suum,  et abominatus est hæreditatem suam.</span>
</div>
<hr>
<div class="verse">
  <span class="verse-num">41</span><span class="verse-text">Et tradidit eos in manus gentium ;  et dominati sunt eorum qui oderunt eos.</span>
</div>
<hr>
<div class="verse">
  <span class="verse-num">42</span><span class="verse-text">Et tribulaverunt eos inimici eorum,  et humiliati sunt sub manibus eorum ;</span>
</div>
<hr>
<div class="verse">
  <span class="verse-num">43</span><span class="verse-text">sæpe liberavit eos.  Ipsi autem exacerbaverunt eum in consilio suo,  et humiliati sunt in iniquitatibus suis.</span>
</div>
<hr>
<div class="verse">
  <span class="verse-num">44</span><span class="verse-text">Et vidit cum tribularentur,  et audivit orationem eorum.</span>
</div>
<hr>
<div class="verse">
  <span class="verse-num">45</span><span class="verse-text">Et memor fuit testamenti sui,  et pœnituit eum secundum multitudinem misericordiæ suæ :</span>
</div>
<hr>
<div class="verse">
  <span class="verse-num">46</span><span class="verse-text">et dedit eos in misericordias,  in conspectu omnium qui ceperant eos.</span>
</div>
<hr>
<div class="verse">
  <span class="verse-num">47</span><span class="verse-text">Salvos nos fac, Domine Deus noster,  et congrega nos de nationibus :  ut confiteamur nomini sancto tuo,  et gloriemur in laude tua.</span>
</div>
<hr>
<div class="verse">
  <span class="verse-num">48</span><span class="verse-text">Benedictus Dominus Deus Israël, a sæculo et usque in sæculum ;  et dicet omnis populus : Fiat, fiat.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "psalms", chapter: 105 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
