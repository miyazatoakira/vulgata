<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Psalmi 106</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Psalmi 106</h1>
<div class="verse">
  <span class="verse-num">1</span><span class="verse-text">Alleluja.   Confitemini Domino, quoniam bonus,  quoniam in sæculum misericordia ejus.</span>
</div>
<hr>
<div class="verse">
  <span class="verse-num">2</span><span class="verse-text">Dicant qui redempti sunt a Domino,  quos redemit de manu inimici,  et de regionibus congregavit eos,</span>
</div>
<hr>
<div class="verse">
  <span class="verse-num">3</span><span class="verse-text">a solis ortu, et occasu, ab aquilone, et mari.</span>
</div>
<hr>
<div class="verse">
  <span class="verse-num">4</span><span class="verse-text">Erraverunt in solitudine, in inaquoso ;  viam civitatis habitaculi non invenerunt.</span>
</div>
<hr>
<div class="verse">
  <span class="verse-num">5</span><span class="verse-text">Esurientes et sitientes,  anima eorum in ipsis defecit.</span>
</div>
<hr>
<div class="verse">
  <span class="verse-num">6</span><span class="verse-text">Et clamaverunt ad Dominum cum tribularentur,  et de necessitatibus eorum eripuit eos ;</span>
</div>
<hr>
<div class="verse">
  <span class="verse-num">7</span><span class="verse-text">et deduxit eos in viam rectam,  ut irent in civitatem habitationis.</span>
</div>
<hr>
<div class="verse">
  <span class="verse-num">8</span><span class="verse-text">Confiteantur Domino misericordiæ ejus,  et mirabilia ejus filiis hominum.</span>
</div>
<hr>
<div class="verse">
  <span class="verse-num">9</span><span class="verse-text">Quia satiavit animam inanem,  et animam esurientem satiavit bonis.</span>
</div>
<hr>
<div class="verse">
  <span class="verse-num">10</span><span class="verse-text">Sedentes in tenebris et umbra mortis ;  vinctos in mendicitate et ferro.</span>
</div>
<hr>
<div class="verse">
  <span class="verse-num">11</span><span class="verse-text">Quia exacerbaverunt eloquia Dei,  et consilium Altissimi irritaverunt.</span>
</div>
<hr>
<div class="verse">
  <span class="verse-num">12</span><span class="verse-text">Et humiliatum est in laboribus cor eorum ;  infirmati sunt, nec fuit qui adjuvaret.</span>
</div>
<hr>
<div class="verse">
  <span class="verse-num">13</span><span class="verse-text">Et clamaverunt ad Dominum cum tribularentur ;  et de necessitatibus eorum liberavit eos.</span>
</div>
<hr>
<div class="verse">
  <span class="verse-num">14</span><span class="verse-text">Et eduxit eos de tenebris et umbra mortis,  et vincula eorum dirupit.</span>
</div>
<hr>
<div class="verse">
  <span class="verse-num">15</span><span class="verse-text">Confiteantur Domino misericordiæ ejus,  et mirabilia ejus filiis hominum.</span>
</div>
<hr>
<div class="verse">
  <span class="verse-num">16</span><span class="verse-text">Quia contrivit portas æreas,  et vectes ferreos confregit.</span>
</div>
<hr>
<div class="verse">
  <span class="verse-num">17</span><span class="verse-text">Suscepit eos de via iniquitatis eorum ;  propter injustitias enim suas humiliati sunt.</span>
</div>
<hr>
<div class="verse">
  <span class="verse-num">18</span><span class="verse-text">Omnem escam abominata est anima eorum,  et appropinquaverunt usque ad portas mortis.</span>
</div>
<hr>
<div class="verse">
  <span class="verse-num">19</span><span class="verse-text">Et clamaverunt ad Dominum cum tribularentur,  et de necessitatibus eorum liberavit eos.</span>
</div>
<hr>
<div class="verse">
  <span class="verse-num">20</span><span class="verse-text">Misit verbum suum, et sanavit eos,  et eripuit eos de interitionibus eorum.</span>
</div>
<hr>
<div class="verse">
  <span class="verse-num">21</span><span class="verse-text">Confiteantur Domino misericordiæ ejus,  et mirabilia ejus filiis hominum.</span>
</div>
<hr>
<div class="verse">
  <span class="verse-num">22</span><span class="verse-text">Et sacrificent sacrificium laudis,  et annuntient opera ejus in exsultatione.</span>
</div>
<hr>
<div class="verse">
  <span class="verse-num">23</span><span class="verse-text">Qui descendunt mare in navibus,  facientes operationem in aquis multis :</span>
</div>
<hr>
<div class="verse">
  <span class="verse-num">24</span><span class="verse-text">ipsi viderunt opera Domini,  et mirabilia ejus in profundo.</span>
</div>
<hr>
<div class="verse">
  <span class="verse-num">25</span><span class="verse-text">Dixit, et stetit spiritus procellæ,  et exaltati sunt fluctus ejus.</span>
</div>
<hr>
<div class="verse">
  <span class="verse-num">26</span><span class="verse-text">Ascendunt usque ad cælos, et descendunt usque ad abyssos ;  anima eorum in malis tabescebat.</span>
</div>
<hr>
<div class="verse">
  <span class="verse-num">27</span><span class="verse-text">Turbati sunt, et moti sunt sicut ebrius,  et omnis sapientia eorum devorata est.</span>
</div>
<hr>
<div class="verse">
  <span class="verse-num">28</span><span class="verse-text">Et clamaverunt ad Dominum cum tribularentur ;  et de necessitatibus eorum eduxit eos.</span>
</div>
<hr>
<div class="verse">
  <span class="verse-num">29</span><span class="verse-text">Et statuit procellam ejus in auram,  et siluerunt fluctus ejus.</span>
</div>
<hr>
<div class="verse">
  <span class="verse-num">30</span><span class="verse-text">Et lætati sunt quia siluerunt ;  et deduxit eos in portum voluntatis eorum.</span>
</div>
<hr>
<div class="verse">
  <span class="verse-num">31</span><span class="verse-text">Confiteantur Domino misericordiæ ejus,  et mirabilia ejus filiis hominum.</span>
</div>
<hr>
<div class="verse">
  <span class="verse-num">32</span><span class="verse-text">Et exaltent eum in ecclesia plebis,  et in cathedra seniorum laudent eum.</span>
</div>
<hr>
<div class="verse">
  <span class="verse-num">33</span><span class="verse-text">Posuit flumina in desertum,  et exitus aquarum in sitim ;</span>
</div>
<hr>
<div class="verse">
  <span class="verse-num">34</span><span class="verse-text">terram fructiferam in salsuginem,  a malitia inhabitantium in ea.</span>
</div>
<hr>
<div class="verse">
  <span class="verse-num">35</span><span class="verse-text">Posuit desertum in stagna aquarum,  et terram sine aqua in exitus aquarum.</span>
</div>
<hr>
<div class="verse">
  <span class="verse-num">36</span><span class="verse-text">Et collocavit illic esurientes,  et constituerunt civitatem habitationis :</span>
</div>
<hr>
<div class="verse">
  <span class="verse-num">37</span><span class="verse-text">et seminaverunt agros et plantaverunt vineas,  et fecerunt fructum nativitatis.</span>
</div>
<hr>
<div class="verse">
  <span class="verse-num">38</span><span class="verse-text">Et benedixit eis, et multiplicati sunt nimis ;  et jumenta eorum non minoravit.</span>
</div>
<hr>
<div class="verse">
  <span class="verse-num">39</span><span class="verse-text">Et pauci facti sunt et vexati sunt,  a tribulatione malorum et dolore.</span>
</div>
<hr>
<div class="verse">
  <span class="verse-num">40</span><span class="verse-text">Effusa est contemptio super principes :  et errare fecit eos in invio, et non in via.</span>
</div>
<hr>
<div class="verse">
  <span class="verse-num">41</span><span class="verse-text">Et adjuvit pauperem de inopia,  et posuit sicut oves familias.</span>
</div>
<hr>
<div class="verse">
  <span class="verse-num">42</span><span class="verse-text">Videbunt recti, et lætabuntur ;  et omnis iniquitas oppilabit os suum.</span>
</div>
<hr>
<div class="verse">
  <span class="verse-num">43</span><span class="verse-text">Quis sapiens, et custodiet hæc,  et intelliget misericordias Domini ?</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "psalms", chapter: 106 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
