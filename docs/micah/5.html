<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Michaeas 5</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Michaeas 5</h1>
<div class="verse">
  <span class="verse-num">1</span><span class="verse-text">Nunc vastaberis, filia latronis.  Obsidionem posuerunt super nos :  in virga percutient maxillam judicis Israël.</span>
</div>
<hr>
<div class="verse">
  <span class="verse-num">2</span><span class="verse-text">Et tu, Bethlehem Ephrata,  parvulus es in millibus Juda ;  ex te mihi egredietur qui sit dominator in Israël,  et egressus ejus ab initio,  a diebus æternitatis.</span>
</div>
<hr>
<div class="verse">
  <span class="verse-num">3</span><span class="verse-text">Propter hoc dabit eos usque ad tempus in quo parturiens pariet,  et reliquiæ fratrum ejus convertentur ad filios Israël.</span>
</div>
<hr>
<div class="verse">
  <span class="verse-num">4</span><span class="verse-text">Et stabit, et pascet in fortitudine Domini,  in sublimitate nominis Domini Dei sui :  et convertentur,  quia nunc magnificabitur usque ad terminos terræ.</span>
</div>
<hr>
<div class="verse">
  <span class="verse-num">5</span><span class="verse-text">Et erit iste pax :  cum venerit Assyrius in terram nostram,  et quando calcaverit domibus nostris,  et suscitabimus super eum septem pastores  et octo primates homines ;</span>
</div>
<hr>
<div class="verse">
  <span class="verse-num">6</span><span class="verse-text">et pascent terram Assur in gladio,  et terram Nemrod in lanceis ejus,  et liberabit ab Assur cum venerit in terram nostram,  et cum calcaverit in finibus nostris.</span>
</div>
<hr>
<div class="verse">
  <span class="verse-num">7</span><span class="verse-text">Et erunt reliquiæ Jacob in medio populorum multorum  quasi ros a Domino,  et quasi stillæ super herbam,  quæ non exspectat virum,  et non præstolatur filios hominum.</span>
</div>
<hr>
<div class="verse">
  <span class="verse-num">8</span><span class="verse-text">Et erunt reliquiæ Jacob in gentibus,  in medio populorum multorum,  quasi leo in jumentis silvarum,  et quasi catulus leonis in gregibus pecorum,  qui cum transierit, et conculcaverit, et ceperit,  non est qui eruat.</span>
</div>
<hr>
<div class="verse">
  <span class="verse-num">9</span><span class="verse-text">Exaltabitur manus tua super hostes tuos,  et omnes inimici tui interibunt.</span>
</div>
<hr>
<div class="verse">
  <span class="verse-num">10</span><span class="verse-text">Et erit in die illa, dicit Dominus :  auferam equos tuos de medio tui,  et disperdam quadrigas tuas.</span>
</div>
<hr>
<div class="verse">
  <span class="verse-num">11</span><span class="verse-text">Et perdam civitates terræ tuæ,  et destruam omnes munitiones tuas :  et auferam maleficia de manu tua,  et divinationes non erunt in te :</span>
</div>
<hr>
<div class="verse">
  <span class="verse-num">12</span><span class="verse-text">et perire faciam sculptilia tua et statuas tuas de medio tui,  et non adorabis ultra opera manuum tuarum :</span>
</div>
<hr>
<div class="verse">
  <span class="verse-num">13</span><span class="verse-text">et evellam lucos tuos de medio tui,  et conteram civitates tuas.</span>
</div>
<hr>
<div class="verse">
  <span class="verse-num">14</span><span class="verse-text">Et faciam, in furore et in indignatione, ultionem  in omnibus gentibus quæ non audierunt.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "micah", chapter: 5 }
      };
    </script>
    <script src="../assets/app.js"></script>
  </body>
</html>
