<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Michaeas 7</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Michaeas 7</h1>
<div class="verse">
  <span class="verse-num">1</span><span class="verse-text">Væ mihi, quia factus sum sicut qui colligit in autumno racemos vindemiæ !  non est botrus ad comedendum,  præcoquas ficus desideravit anima mea.</span>
</div>
<hr>
<div class="verse">
  <span class="verse-num">2</span><span class="verse-text">Periit sanctus de terra,  et rectus in hominibus non est :  omnes in sanguine insidiantur ;  vir fratrem suum ad mortem venatur.</span>
</div>
<hr>
<div class="verse">
  <span class="verse-num">3</span><span class="verse-text">Malum manuum suarum dicunt bonum :  princeps postulat, et judex in reddendo est ;  et magnus locutus est desiderium animæ suæ,  et conturbaverunt eam.</span>
</div>
<hr>
<div class="verse">
  <span class="verse-num">4</span><span class="verse-text">Qui optimus in eis est, quasi paliurus,  et qui rectus, quasi spina de sepe.  Dies speculationis tuæ, visitatio tua venit :  nunc erit vastitas eorum.</span>
</div>
<hr>
<div class="verse">
  <span class="verse-num">5</span><span class="verse-text">Nolite credere amico,  et nolite confidere in duce :  ab ea quæ dormit in sinu tuo custodi claustra oris tui.</span>
</div>
<hr>
<div class="verse">
  <span class="verse-num">6</span><span class="verse-text">Quia filius contumeliam facit patri,  et filia consurgit adversus matrem suam :  nurus adversus socrum suam,  et inimici hominis domestici ejus.</span>
</div>
<hr>
<div class="verse">
  <span class="verse-num">7</span><span class="verse-text">Ego autem ad Dominum aspiciam ;  exspectabo Deum, salvatorem meum :  audiet me Deus meus.</span>
</div>
<hr>
<div class="verse">
  <span class="verse-num">8</span><span class="verse-text">Ne læteris, inimica mea, super me, quia cecidi :  consurgam cum sedero in tenebris :  Dominus lux mea est.</span>
</div>
<hr>
<div class="verse">
  <span class="verse-num">9</span><span class="verse-text">Iram Domini portabo,  quoniam peccavi ei,  donec causam meam judicet,  et faciat judicium meum.  Educet me in lucem :  videbo justitiam ejus.</span>
</div>
<hr>
<div class="verse">
  <span class="verse-num">10</span><span class="verse-text">Et aspiciet inimica mea,  et operietur confusione,  quæ dicit ad me : Ubi est Dominus Deus tuus ?  Oculi mei videbunt in eam :  nunc erit in conculcationem ut lutum platearum.</span>
</div>
<hr>
<div class="verse">
  <span class="verse-num">11</span><span class="verse-text">Dies, ut ædificentur maceriæ tuæ ;  in die illa longe fiet lex.</span>
</div>
<hr>
<div class="verse">
  <span class="verse-num">12</span><span class="verse-text">In die illa et usque ad te veniet de Assur,  et usque ad civitates munitas,  et a civitatibus munitis usque ad flumen,  et ad mare de mari,  et ad montem de monte.</span>
</div>
<hr>
<div class="verse">
  <span class="verse-num">13</span><span class="verse-text">Et terra erit in desolationem propter habitatores suos,  et propter fructum cogitationum eorum.</span>
</div>
<hr>
<div class="verse">
  <span class="verse-num">14</span><span class="verse-text">Pasce populum tuum in virga tua,  gregem hæreditatis tuæ, habitantes solos, in saltu, in medio Carmeli.  Pascentur Basan et Galaad juxta dies antiquos.</span>
</div>
<hr>
<div class="verse">
  <span class="verse-num">15</span><span class="verse-text">Secundum dies egressionis tuæ de terra Ægypti,  ostendam ei mirabilia.</span>
</div>
<hr>
<div class="verse">
  <span class="verse-num">16</span><span class="verse-text">Videbunt gentes,  et confundentur super omni fortitudine sua.  Ponent manum super os,  aures eorum surdæ erunt.</span>
</div>
<hr>
<div class="verse">
  <span class="verse-num">17</span><span class="verse-text">Lingent pulverem sicut serpentes ;  velut reptilia terræ perturbabuntur in ædibus suis.  Dominum Deum nostrum formidabunt,  et timebunt te.</span>
</div>
<hr>
<div class="verse">
  <span class="verse-num">18</span><span class="verse-text">Quis, Deus, similis tui,  qui aufers iniquitatem,  et transis peccatum reliquiarum hæreditatis tuæ ?  Non immittet ultra furorem suum,  quoniam volens misericordiam est.</span>
</div>
<hr>
<div class="verse">
  <span class="verse-num">19</span><span class="verse-text">Revertetur, et miserebitur nostri ;  deponet iniquitates nostras,  et projiciet in profundum maris omnia peccata nostra.</span>
</div>
<hr>
<div class="verse">
  <span class="verse-num">20</span><span class="verse-text">Dabis veritatem Jacob,  misericordiam Abraham,  quæ jurasti patribus nostris a diebus antiquis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "micah", chapter: 7 }
      };
    </script>
    <script src="../assets/app.js"></script>
  </body>
</html>
