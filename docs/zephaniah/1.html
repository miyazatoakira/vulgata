<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Sophonias 1</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Sophonias 1</h1>
<div class="verse">
  <span class="verse-num">1</span><span class="verse-text">Verbum Domini quod factum est ad Sophoniam, filium Chusi, filii Godoliæ, filii Amariæ, filii Ezeciæ, in diebus Josiæ, filii Amon, regis Judæ.</span>
</div>
<hr>
<div class="verse">
  <span class="verse-num">2</span><span class="verse-text">Congregans congregabo omnia a facie terræ, dicit Dominus :</span>
</div>
<hr>
<div class="verse">
  <span class="verse-num">3</span><span class="verse-text">congregans hominem et pecus,  congregans volatilia cæli et pisces maris :  et ruinæ impiorum erunt,  et disperdam homines a facie terræ, dicit Dominus.</span>
</div>
<hr>
<div class="verse">
  <span class="verse-num">4</span><span class="verse-text">Et extendam manum meam super Judam  et super omnes habitantes Jerusalem :  et disperdam de loco hoc reliquias Baal,  et nomina ædituorum cum sacerdotibus ;</span>
</div>
<hr>
<div class="verse">
  <span class="verse-num">5</span><span class="verse-text">et eos qui adorant super tecta militiam cæli,  et adorant et jurant in Domino,  et jurant in Melchom ;</span>
</div>
<hr>
<div class="verse">
  <span class="verse-num">6</span><span class="verse-text">et qui avertuntur de post tergum Domini,  et qui non quæsierunt Dominum,  nec investigaverunt eum.</span>
</div>
<hr>
<div class="verse">
  <span class="verse-num">7</span><span class="verse-text">Silete a facie Domini Dei,  quia juxta est dies Domini :  quia præparavit Dominus hostiam ;  sanctificavit vocatos suos.</span>
</div>
<hr>
<div class="verse">
  <span class="verse-num">8</span><span class="verse-text">Et erit : in die hostiæ Domini,  visitabo super principes,  et super filios regis,  et super omnes qui induti sunt veste peregrina ;</span>
</div>
<hr>
<div class="verse">
  <span class="verse-num">9</span><span class="verse-text">et visitabo super omnem qui arroganter ingreditur super limen in die illa,  qui complent domum Domini Dei sui iniquitate et dolo.</span>
</div>
<hr>
<div class="verse">
  <span class="verse-num">10</span><span class="verse-text">Et erit in die illa, dicit Dominus,  vox clamoris a porta piscium,  et ululatus a Secunda,  et contritio magna a collibus.</span>
</div>
<hr>
<div class="verse">
  <span class="verse-num">11</span><span class="verse-text">Ululate, habitatores Pilæ :  conticuit omnis populus Chanaan,  disperierunt omnes involuti argento.</span>
</div>
<hr>
<div class="verse">
  <span class="verse-num">12</span><span class="verse-text">Et erit in tempore illo :  scrutabor Jerusalem in lucernis,  et visitabo super viros defixos in fæcibus suis,  qui dicunt in cordibus suis :  Non faciet bene Dominus, et non faciet male.</span>
</div>
<hr>
<div class="verse">
  <span class="verse-num">13</span><span class="verse-text">Et erit fortitudo eorum in direptionem,  et domus eorum in desertum :  et ædificabunt domos, et non habitabunt ;  et plantabunt vineas, et non bibent vinum earum.</span>
</div>
<hr>
<div class="verse">
  <span class="verse-num">14</span><span class="verse-text">Juxta est dies Domini magnus :  juxta est, et velox nimis.  Vox diei Domini amara :  tribulabitur ibi fortis.</span>
</div>
<hr>
<div class="verse">
  <span class="verse-num">15</span><span class="verse-text">Dies iræ dies illa,  dies tribulationis et angustiæ,  dies calamitatis et miseriæ,  dies tenebrarum et caliginis,  dies nebulæ et turbinis,</span>
</div>
<hr>
<div class="verse">
  <span class="verse-num">16</span><span class="verse-text">dies tubæ et clangoris super civitates munitas,  et super angulos excelsos.</span>
</div>
<hr>
<div class="verse">
  <span class="verse-num">17</span><span class="verse-text">Et tribulabo homines, et ambulabunt ut cæci,  quia Domino peccaverunt ;  et effundetur sanguis eorum sicut humus,  et corpora eorum sicut stercora.</span>
</div>
<hr>
<div class="verse">
  <span class="verse-num">18</span><span class="verse-text">Sed et argentum eorum et aurum eorum non poterit liberare eos  in die iræ Domini :  in igne zeli ejus devorabitur omnis terra,  quia consummationem cum festinatione faciet  cunctis habitantibus terram.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "zephaniah", chapter: 1 }
      };
    </script>
    <script src="../assets/app.js"></script>
  </body>
</html>
