<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ezechiel 34</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ezechiel 34</h1>
<div class="verse">
  <span class="verse-num">1</span><span class="verse-text">Et factum est verbum Domini ad me, dicens :</span>
</div>
<hr>
<div class="verse">
  <span class="verse-num">2</span><span class="verse-text">Fili hominis, propheta de pastoribus Israël : propheta, et dices pastoribus :   Hæc dicit Dominus Deus :  Væ pastoribus Israël, qui pascebant semetipsos !  nonne greges a pastoribus pascuntur ?</span>
</div>
<hr>
<div class="verse">
  <span class="verse-num">3</span><span class="verse-text">Lac comedebatis,  et lanis operiebamini,  et quod crassum erat occidebatis :  gregem autem meum non pascebatis.</span>
</div>
<hr>
<div class="verse">
  <span class="verse-num">4</span><span class="verse-text">Quod infirmum fuit non consolidastis,  et quod ægrotum non sanastis :  quod confractum est non alligastis,  et quod abjectum est non reduxistis,  et quod perierat non quæsistis :  sed cum austeritate imperabatis eis, et cum potentia.</span>
</div>
<hr>
<div class="verse">
  <span class="verse-num">5</span><span class="verse-text">Et dispersæ sunt oves meæ, eo quod non esset pastor :  et factæ sunt in devorationem omnium bestiarum agri,  et dispersæ sunt.</span>
</div>
<hr>
<div class="verse">
  <span class="verse-num">6</span><span class="verse-text">Erraverunt greges mei in cunctis montibus,  et in universo colle excelso :  et super omnem faciem terræ dispersi sunt greges mei,  et non erat qui requireret :  non erat, inquam, qui requireret.</span>
</div>
<hr>
<div class="verse">
  <span class="verse-num">7</span><span class="verse-text">Propterea, pastores, audite verbum Domini.</span>
</div>
<hr>
<div class="verse">
  <span class="verse-num">8</span><span class="verse-text">Vivo ego, dicit Dominus Deus,  quia pro eo quod facti sunt greges mei in rapinam,  et oves meæ in devorationem omnium bestiarum agri,  eo quod non esset pastor :  neque enim quæsierunt pastores mei gregem meum,  sed pascebant pastores semetipsos,  et greges meos non pascebant :</span>
</div>
<hr>
<div class="verse">
  <span class="verse-num">9</span><span class="verse-text">propterea, pastores, audite verbum Domini.</span>
</div>
<hr>
<div class="verse">
  <span class="verse-num">10</span><span class="verse-text">Hæc dicit Dominus Deus :  Ecce ego ipse super pastores :  requiram gregem meum de manu eorum,  et cessare faciam eos,  ut ultra non pascant gregem,  nec pascant amplius pastores semetipsos :  et liberabo gregem meum de ore eorum,  et non erit ultra eis in escam.</span>
</div>
<hr>
<div class="verse">
  <span class="verse-num">11</span><span class="verse-text">Quia hæc dicit Dominus Deus :  Ecce ego ipse requiram oves meas,  et visitabo eas.</span>
</div>
<hr>
<div class="verse">
  <span class="verse-num">12</span><span class="verse-text">Sicut visitat pastor gregem suum,  in die quando fuerit in medio ovium suarum dissipatarum,  sic visitabo oves meas,  et liberabo eas de omnibus locis  in quibus dispersæ fuerant in die nubis et caliginis.</span>
</div>
<hr>
<div class="verse">
  <span class="verse-num">13</span><span class="verse-text">Et educam eas de populis,  et congregabo eas de terris,  et inducam eas in terram suam,  et pascam eas in montibus Israël,  in rivis, et in cunctis sedibus terræ.</span>
</div>
<hr>
<div class="verse">
  <span class="verse-num">14</span><span class="verse-text">In pascuis uberrimis pascam eas,  et in montibus excelsis Israël erunt pascua earum :  ibi requiescent in herbis virentibus,  et in pascuis pinguibus pascentur super montes Israël.</span>
</div>
<hr>
<div class="verse">
  <span class="verse-num">15</span><span class="verse-text">Ego pascam oves meas, et ego eas accubare faciam,  dicit Dominus Deus.</span>
</div>
<hr>
<div class="verse">
  <span class="verse-num">16</span><span class="verse-text">Quod perierat requiram,  et quod abjectum erat reducam,  et quod confractum fuerat alligabo,  et quod infirmum fuerat consolidabo,  et quod pingue et forte custodiam :  et pascam illas in judicio.</span>
</div>
<hr>
<div class="verse">
  <span class="verse-num">17</span><span class="verse-text">Vos autem, greges mei, hæc dicit Dominus Deus :  Ecce ego judico inter pecus et pecus,  arietum et hircorum.</span>
</div>
<hr>
<div class="verse">
  <span class="verse-num">18</span><span class="verse-text">Nonne satis vobis erat pascua bona depasci ?  insuper et reliquias pascuarum vestrarum conculcastis pedibus vestris :  et cum purissimam aquam biberetis,  reliquam pedibus vestris turbabatis :</span>
</div>
<hr>
<div class="verse">
  <span class="verse-num">19</span><span class="verse-text">et oves meæ his quæ conculcata pedibus vestris fuerant, pascebantur :  et quæ pedes vestri turbaverant, hæc bibebant.</span>
</div>
<hr>
<div class="verse">
  <span class="verse-num">20</span><span class="verse-text">Propterea hæc dicit Dominus Deus ad vos :  Ecce ego ipse judico inter pecus pingue et macilentum :</span>
</div>
<hr>
<div class="verse">
  <span class="verse-num">21</span><span class="verse-text">pro eo quod lateribus et humeris impingebatis,  et cornibus vestris ventilabatis omnia infirma pecora,  donec dispergerentur foras,</span>
</div>
<hr>
<div class="verse">
  <span class="verse-num">22</span><span class="verse-text">salvabo gregem meum,  et non erit ultra in rapinam,  et judicabo inter pecus et pecus.</span>
</div>
<hr>
<div class="verse">
  <span class="verse-num">23</span><span class="verse-text">Et suscitabo super eas pastorem unum qui pascat eas,  servum meum David :  ipse pascet eas,  et ipse erit eis in pastorem.</span>
</div>
<hr>
<div class="verse">
  <span class="verse-num">24</span><span class="verse-text">Ego autem Dominus ero eis in Deum,  et servus meus David princeps in medio eorum :  ego Dominus locutus sum.</span>
</div>
<hr>
<div class="verse">
  <span class="verse-num">25</span><span class="verse-text">Et faciam cum eis pactum pacis,  et cessare faciam bestias pessimas de terra :  et qui habitant in deserto,  securi dormient in saltibus.</span>
</div>
<hr>
<div class="verse">
  <span class="verse-num">26</span><span class="verse-text">Et ponam eos in circuitu collis mei benedictionem,  et deducam imbrem in tempore suo :  pluviæ benedictionis erunt.</span>
</div>
<hr>
<div class="verse">
  <span class="verse-num">27</span><span class="verse-text">Et dabit lignum agri fructum suum,  et terra dabit germen suum,  et erunt in terra sua absque timore :  et scient quia ego Dominus,  cum contrivero catenas jugi eorum,  et eruero eos de manu imperantium sibi.</span>
</div>
<hr>
<div class="verse">
  <span class="verse-num">28</span><span class="verse-text">Et non erunt ultra in rapinam in gentibus,  neque bestiæ terræ devorabunt eos :  sed habitabunt confidenter absque ullo terrore.</span>
</div>
<hr>
<div class="verse">
  <span class="verse-num">29</span><span class="verse-text">Et suscitabo eis germen nominatum,  et non erunt ultra imminuti fame in terra,  neque portabunt ultra opprobrium gentium.</span>
</div>
<hr>
<div class="verse">
  <span class="verse-num">30</span><span class="verse-text">Et scient quia ego Dominus Deus eorum cum eis,  et ipsi populus meus domus Israël,  ait Dominus Deus.</span>
</div>
<hr>
<div class="verse">
  <span class="verse-num">31</span><span class="verse-text">Vos autem, greges mei, greges pascuæ meæ,  homines estis :  et ego Dominus Deus vester,  dicit Dominus Deus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "ezekiel", chapter: 34 }
      };
    </script>
    <script src="../assets/app.js"></script>
  </body>
</html>
