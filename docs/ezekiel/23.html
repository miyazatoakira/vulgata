<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ezechiel 23</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ezechiel 23</h1>
<div class="verse">
  <span class="verse-num">1</span><span class="verse-text">Et factus est sermo Domini ad me, dicens :</span>
</div>
<hr>
<div class="verse">
  <span class="verse-num">2</span><span class="verse-text">Fili hominis, duæ mulieres filiæ matris unius fuerunt :</span>
</div>
<hr>
<div class="verse">
  <span class="verse-num">3</span><span class="verse-text">et fornicatæ sunt in Ægypto,  in adolescentia sua fornicatæ sunt :  ibi subacta sunt ubera earum,  et fractæ sunt mammæ pubertatis earum.</span>
</div>
<hr>
<div class="verse">
  <span class="verse-num">4</span><span class="verse-text">Nomina autem earum,  Oolla major, et Ooliba soror ejus minor :  et habui eas, et pepererunt filios et filias.  Porro earum nomina,  Samaria Oolla, et Jerusalem Ooliba.</span>
</div>
<hr>
<div class="verse">
  <span class="verse-num">5</span><span class="verse-text">Fornicata est igitur super me Oolla,  et insanivit in amatores suos,  in Assyrios propinquantes,</span>
</div>
<hr>
<div class="verse">
  <span class="verse-num">6</span><span class="verse-text">vestitos hyacintho,  principes et magistratus,  juvenes cupidinis,  universos equites, ascensores equorum.</span>
</div>
<hr>
<div class="verse">
  <span class="verse-num">7</span><span class="verse-text">Et dedit fornicationes suas super eos electos,  filios Assyriorum universos :  et in omnibus in quos insanivit,  in immunditiis eorum polluta est.</span>
</div>
<hr>
<div class="verse">
  <span class="verse-num">8</span><span class="verse-text">Insuper et fornicationes suas, quas habuerat in Ægypto, non reliquit :  nam et illi dormierunt cum ea in adolescentia ejus,  et illi confregerunt ubera pubertatis ejus,  et effuderunt fornicationem suam super eam.</span>
</div>
<hr>
<div class="verse">
  <span class="verse-num">9</span><span class="verse-text">Propterea tradidi eam in manus amatorum suorum,  in manus filiorum Assur,  super quorum insanivit libidine.</span>
</div>
<hr>
<div class="verse">
  <span class="verse-num">10</span><span class="verse-text">Ipsi discooperuerunt ignominiam ejus,  filios et filias ejus tulerunt,  et ipsam occiderunt gladio :  et factæ sunt famosæ mulieres,  et judicia perpetraverunt in ea.</span>
</div>
<hr>
<div class="verse">
  <span class="verse-num">11</span><span class="verse-text">Quod cum vidisset soror ejus Ooliba,  plus quam illa insanivit libidine,  et fornicationem suam super fornicationem sororis suæ :</span>
</div>
<hr>
<div class="verse">
  <span class="verse-num">12</span><span class="verse-text">ad filios Assyriorum præbuit impudenter,  ducibus et magistratibus ad se venientibus,  indutis veste varia,  equitibus qui vectabantur equis,  et adolescentibus forma cunctis egregia.</span>
</div>
<hr>
<div class="verse">
  <span class="verse-num">13</span><span class="verse-text">Et vidi quod polluta esset via una ambarum.</span>
</div>
<hr>
<div class="verse">
  <span class="verse-num">14</span><span class="verse-text">Et auxit fornicationes suas :  cumque vidisset viros depictos in pariete,  imagines Chaldæorum expressas coloribus,</span>
</div>
<hr>
<div class="verse">
  <span class="verse-num">15</span><span class="verse-text">et accinctos balteis renes,  et tiaras tinctas in capitibus eorum,  formam ducum omnium,  similitudinem filiorum Babylonis,  terræque Chaldæorum, in qua orti sunt,</span>
</div>
<hr>
<div class="verse">
  <span class="verse-num">16</span><span class="verse-text">insanivit super eos concupiscentia oculorum suorum,  et misit nuntios ad eos in Chaldæam.</span>
</div>
<hr>
<div class="verse">
  <span class="verse-num">17</span><span class="verse-text">Cumque venissent ad eam filii Babylonis ad cubile mammarum,  polluerunt eam stupris suis :  et polluta est ab eis,  et saturata est anima ejus ab illis.</span>
</div>
<hr>
<div class="verse">
  <span class="verse-num">18</span><span class="verse-text">Denudavit quoque fornicationes suas,  et discooperuit ignominiam suam :  et recessit anima mea ab ea,  sicut recesserat anima mea a sorore ejus :</span>
</div>
<hr>
<div class="verse">
  <span class="verse-num">19</span><span class="verse-text">multiplicavit enim fornicationes suas,  recordans dies adolescentiæ suæ,  quibus fornicata est in terra Ægypti.</span>
</div>
<hr>
<div class="verse">
  <span class="verse-num">20</span><span class="verse-text">Et insanivit libidine super concubitum eorum,  quorum carnes sunt ut carnes asinorum,  et sicut fluxus equorum fluxus eorum.</span>
</div>
<hr>
<div class="verse">
  <span class="verse-num">21</span><span class="verse-text">Et visitasti scelus adolescentiæ tuæ,  quando subacta sunt in Ægypto ubera tua,  et confractæ sunt mammæ pubertatis tuæ.</span>
</div>
<hr>
<div class="verse">
  <span class="verse-num">22</span><span class="verse-text">Propterea, Ooliba, hæc dicit Dominus Deus :  Ecce ego suscitabo omnes amatores tuos contra te,  de quibus satiata est anima tua,  et congregabo eos adversum te in circuitu :</span>
</div>
<hr>
<div class="verse">
  <span class="verse-num">23</span><span class="verse-text">filios Babylonis, et universos Chaldæos,  nobiles, tyrannosque, et principes,  omnes filios Assyriorum,  juvenes forma egregia,  duces et magistratus universos,  principes principum, et nominatos ascensores equorum :</span>
</div>
<hr>
<div class="verse">
  <span class="verse-num">24</span><span class="verse-text">et venient super te instructi curru et rota,  multitudo populorum :  lorica, et clypeo, et galea armabuntur contra te undique :  et dabo coram eis judicium,  et judicabunt te judiciis suis.</span>
</div>
<hr>
<div class="verse">
  <span class="verse-num">25</span><span class="verse-text">Et ponam zelum meum in te,  quem exercent tecum in furore :  nasum tuum et aures tuas præcident,  et quæ remanserint, gladio concident.  Ipsi filios tuos et filias tuas capient,  et novissimum tuum devorabitur igni :</span>
</div>
<hr>
<div class="verse">
  <span class="verse-num">26</span><span class="verse-text">et denudabunt te vestimentis tuis,  et tollent vasa gloriæ tuæ.</span>
</div>
<hr>
<div class="verse">
  <span class="verse-num">27</span><span class="verse-text">Et requiescere faciam scelus tuum de te,  et fornicationem tuam de terra Ægypti :  nec levabis oculos tuos ad eos,  et Ægypti non recordaberis amplius.</span>
</div>
<hr>
<div class="verse">
  <span class="verse-num">28</span><span class="verse-text">Quia hæc dicit Dominus Deus :  Ecce ego tradam te in manus eorum quos odisti,  in manus de quibus satiata est anima tua.</span>
</div>
<hr>
<div class="verse">
  <span class="verse-num">29</span><span class="verse-text">Et agent tecum in odio,  et tollent omnes labores tuos,  et dimittent te nudam et ignominia plenam :  et revelabitur ignominia fornicationum tuarum,  scelus tuum, et fornicationes tuæ.</span>
</div>
<hr>
<div class="verse">
  <span class="verse-num">30</span><span class="verse-text">Fecerunt hæc tibi,  quia fornicata es post gentes  inter quas polluta es in idolis earum.</span>
</div>
<hr>
<div class="verse">
  <span class="verse-num">31</span><span class="verse-text">In via sororis tuæ ambulasti,  et dabo calicem ejus in manu tua.</span>
</div>
<hr>
<div class="verse">
  <span class="verse-num">32</span><span class="verse-text">Hæc dicit Dominus Deus :  Calicem sororis tuæ bibes profundum et latum :  eris in derisum et in subsannationem quæ est capacissima.</span>
</div>
<hr>
<div class="verse">
  <span class="verse-num">33</span><span class="verse-text">Ebrietate et dolore repleberis :  calice mœroris et tristitiæ,  calice sororis tuæ Samariæ.</span>
</div>
<hr>
<div class="verse">
  <span class="verse-num">34</span><span class="verse-text">Et bibes illum, et epotabis usque ad fæces :  et fragmenta ejus devorabis,  et ubera tua lacerabis,  quia ego locutus sum, ait Dominus Deus.</span>
</div>
<hr>
<div class="verse">
  <span class="verse-num">35</span><span class="verse-text">Propterea hæc dicit Dominus Deus :  Quia oblita es mei,  et projecisti me post corpus tuum,  tu quoque porta scelus tuum et fornicationes tuas.</span>
</div>
<hr>
<div class="verse">
  <span class="verse-num">36</span><span class="verse-text">Et ait Dominus ad me, dicens :   Fili hominis, numquid judicas Oollam et Oolibam,  et annuntias eis scelera earum ?</span>
</div>
<hr>
<div class="verse">
  <span class="verse-num">37</span><span class="verse-text">Quia adulteratæ sunt, et sanguis in manibus earum,  et cum idolis suis fornicatæ sunt :  insuper et filios suos quos genuerunt mihi,  obtulerunt eis ad devorandum.</span>
</div>
<hr>
<div class="verse">
  <span class="verse-num">38</span><span class="verse-text">Sed et hoc fecerunt mihi :  polluerunt sanctuarium meum in die illa,  et sabbata mea profanaverunt.</span>
</div>
<hr>
<div class="verse">
  <span class="verse-num">39</span><span class="verse-text">Cumque immolarent filios suos idolis suis,  et ingrederentur sanctuarium meum in die illa ut polluerent illud,  etiam hæc fecerunt in medio domus meæ.</span>
</div>
<hr>
<div class="verse">
  <span class="verse-num">40</span><span class="verse-text">Miserunt ad viros venientes de longe,  ad quos nuntium miserant :  itaque ecce venerunt quibus te lavisti,  et circumlinisti stibio oculos tuos,  et ornata es mundo muliebri.</span>
</div>
<hr>
<div class="verse">
  <span class="verse-num">41</span><span class="verse-text">Sedisti in lecto pulcherrimo,  et mensa ornata est ante te :  thymiama meum et unguentum meum posuisti super eam.</span>
</div>
<hr>
<div class="verse">
  <span class="verse-num">42</span><span class="verse-text">Et vox multitudinis exsultantis erat in ea :  et in viris, qui de multitudine hominum adducebantur,  et veniebant de deserto,  posuerunt armillas in manibus eorum,  et coronas speciosas in capitibus eorum.</span>
</div>
<hr>
<div class="verse">
  <span class="verse-num">43</span><span class="verse-text">Et dixi ei, quæ attrita est in adulteriis :  Nunc fornicabitur in fornicatione sua etiam hæc.</span>
</div>
<hr>
<div class="verse">
  <span class="verse-num">44</span><span class="verse-text">Et ingressi sunt ad eam quasi ad mulierem meretricem :  sic ingrediebantur ad Oollam et Oolibam, mulieres nefarias.</span>
</div>
<hr>
<div class="verse">
  <span class="verse-num">45</span><span class="verse-text">Viri ergo justi sunt :  hi judicabunt eas judicio adulterarum,  et judicio effundentium sanguinem :  quia adulteræ sunt,  et sanguis in manibus earum.</span>
</div>
<hr>
<div class="verse">
  <span class="verse-num">46</span><span class="verse-text">Hæc enim dicit Dominus Deus :  Adduc ad eas multitudinem,  et trade eas in tumultum et in rapinam.</span>
</div>
<hr>
<div class="verse">
  <span class="verse-num">47</span><span class="verse-text">Et lapidentur lapidibus populorum,  et confodiantur gladiis eorum :  filios et filias earum interficient,  et domos earum igne succendent.</span>
</div>
<hr>
<div class="verse">
  <span class="verse-num">48</span><span class="verse-text">Et auferam scelus de terra,  et discent omnes mulieres ne faciant secundum scelus earum.</span>
</div>
<hr>
<div class="verse">
  <span class="verse-num">49</span><span class="verse-text">Et dabunt scelus vestrum super vos,  et peccata idolorum vestrorum portabitis :  et scietis quia ego Dominus Deus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "ezekiel", chapter: 23 }
      };
    </script>
    <script src="../assets/app.js"></script>
  </body>
</html>
