<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ezechiel 36</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ezechiel 36</h1>
<div class="verse">
  <span class="verse-num">1</span><span class="verse-text">Tu autem, fili hominis, propheta super montes Israël, et dices :   Montes Israël, audite verbum Domini.</span>
</div>
<hr>
<div class="verse">
  <span class="verse-num">2</span><span class="verse-text">Hæc dicit Dominus Deus :  Eo quod dixerit inimicus de vobis : Euge,  altitudines sempiternæ in hæreditatem datæ sunt nobis :</span>
</div>
<hr>
<div class="verse">
  <span class="verse-num">3</span><span class="verse-text">propterea vaticinare, et dic :  Hæc dicit Dominus Deus :  Pro eo quod desolati estis, et conculcati per circuitum,  et facti in hæreditatem reliquis gentibus,  et ascendistis super labium linguæ et opprobrium populi,</span>
</div>
<hr>
<div class="verse">
  <span class="verse-num">4</span><span class="verse-text">propterea, montes Israël, audite verbum Domini Dei.  Hæc dicit Dominus Deus montibus et collibus,  torrentibus, vallibusque et desertis,  parietinis et urbibus derelictis,  quæ depopulatæ sunt et subsannatæ a reliquis gentibus per circuitum.</span>
</div>
<hr>
<div class="verse">
  <span class="verse-num">5</span><span class="verse-text">Propterea hæc dicit Dominus Deus :  Quoniam in igne zeli mei locutus sum de reliquis gentibus,  et de Idumæa universa,  quæ dederunt terram meam sibi in hæreditatem cum gaudio,  et toto corde et ex animo,  et ejecerunt eam ut vastarent :</span>
</div>
<hr>
<div class="verse">
  <span class="verse-num">6</span><span class="verse-text">idcirco vaticinare super humum Israël,  et dices montibus et collibus, jugis et vallibus :  Hæc dicit Dominus Deus :  Ecce ego in zelo meo et in furore meo locutus sum,  eo quod confusionem gentium sustinueritis.</span>
</div>
<hr>
<div class="verse">
  <span class="verse-num">7</span><span class="verse-text">Idcirco hæc dicit Dominus Deus :  Ego levavi manum meam,  ut gentes quæ in circuitu vestro sunt,  ipsæ confusionem suam portent.</span>
</div>
<hr>
<div class="verse">
  <span class="verse-num">8</span><span class="verse-text">Vos autem, montes Israël, ramos vestros germinetis,  et fructum vestrum afferatis populo meo Israël :  prope enim est ut veniat.</span>
</div>
<hr>
<div class="verse">
  <span class="verse-num">9</span><span class="verse-text">Quia ecce ego ad vos, et convertar ad vos :  et arabimini, et accipietis sementem.</span>
</div>
<hr>
<div class="verse">
  <span class="verse-num">10</span><span class="verse-text">Et multiplicabo in vobis homines, omnemque domum Israël :  et habitabuntur civitates, et ruinosa instaurabuntur.</span>
</div>
<hr>
<div class="verse">
  <span class="verse-num">11</span><span class="verse-text">Et replebo vos hominibus et jumentis,  et multiplicabuntur, et crescent :  et habitare vos faciam sicut a principio,  bonisque donabo majoribus quam habuistis ab initio :  et scietis quia ego Dominus.</span>
</div>
<hr>
<div class="verse">
  <span class="verse-num">12</span><span class="verse-text">Et adducam super vos homines, populum meum Israël,  et hæreditate possidebunt te :  et eris eis in hæreditatem,  et non addes ultra ut absque eis sis.</span>
</div>
<hr>
<div class="verse">
  <span class="verse-num">13</span><span class="verse-text">Hæc dicit Dominus Deus :  Pro eo quod dicunt de vobis :  Devoratrix hominum es, et suffocans gentem tuam :</span>
</div>
<hr>
<div class="verse">
  <span class="verse-num">14</span><span class="verse-text">propterea homines non comedes amplius,  et gentem tuam non necabis ultra,  ait Dominus Deus.</span>
</div>
<hr>
<div class="verse">
  <span class="verse-num">15</span><span class="verse-text">Nec auditam faciam in te amplius confusionem gentium,  et opprobrium populorum nequaquam portabis :  et gentem tuam non amittes amplius,  ait Dominus Deus.</span>
</div>
<hr>
<div class="verse">
  <span class="verse-num">16</span><span class="verse-text">Et factum est verbum Domini ad me, dicens :</span>
</div>
<hr>
<div class="verse">
  <span class="verse-num">17</span><span class="verse-text">Fili hominis, domus Israël habitaverunt in humo sua,  et polluerunt eam in viis suis et in studiis suis :  juxta immunditiam menstruatæ facta est via eorum coram me.</span>
</div>
<hr>
<div class="verse">
  <span class="verse-num">18</span><span class="verse-text">Et effudi indignationem meam super eos  pro sanguine quem fuderunt super terram,  et in idolis suis polluerunt eam.</span>
</div>
<hr>
<div class="verse">
  <span class="verse-num">19</span><span class="verse-text">Et dispersi eos in gentes,  et ventilati sunt in terras :  juxta vias eorum et adinventiones eorum judicavi eos.</span>
</div>
<hr>
<div class="verse">
  <span class="verse-num">20</span><span class="verse-text">Et ingressi sunt ad gentes ad quas introierunt :  et polluerunt nomen sanctum meum,  cum diceretur de eis : Populus Domini iste est,  et de terra ejus egressi sunt.</span>
</div>
<hr>
<div class="verse">
  <span class="verse-num">21</span><span class="verse-text">Et peperci nomini sancto meo,  quod polluerat domus Israël in gentibus ad quas ingressi sunt.</span>
</div>
<hr>
<div class="verse">
  <span class="verse-num">22</span><span class="verse-text">Idcirco dices domui Israël :  Hæc dicit Dominus Deus :  Non propter vos ego faciam, domus Israël,  sed propter nomen sanctum meum,  quod polluistis in gentibus ad quas intrastis.</span>
</div>
<hr>
<div class="verse">
  <span class="verse-num">23</span><span class="verse-text">Et sanctificabo nomen meum magnum  quod pollutum est inter gentes,  quod polluistis in medio earum :  ut sciant gentes quia ego Dominus,  ait Dominus exercituum,  cum sanctificatus fuero in vobis coram eis.</span>
</div>
<hr>
<div class="verse">
  <span class="verse-num">24</span><span class="verse-text">Tollam quippe vos de gentibus,  et congregabo vos de universis terris,  et adducam vos in terram vestram.</span>
</div>
<hr>
<div class="verse">
  <span class="verse-num">25</span><span class="verse-text">Et effundam super vos aquam mundam,  et mundabimini ab omnibus inquinamentis vestris,  et ab universis idolis vestris mundabo vos.</span>
</div>
<hr>
<div class="verse">
  <span class="verse-num">26</span><span class="verse-text">Et dabo vobis cor novum,  et spiritum novum ponam in medio vestri :  et auferam cor lapideum de carne vestra,  et dabo vobis cor carneum.</span>
</div>
<hr>
<div class="verse">
  <span class="verse-num">27</span><span class="verse-text">Et spiritum meum ponam in medio vestri :  et faciam ut in præceptis meis ambuletis,  et judicia mea custodiatis et operemini.</span>
</div>
<hr>
<div class="verse">
  <span class="verse-num">28</span><span class="verse-text">Et habitabitis in terra quam dedi patribus vestris :  et eritis mihi in populum,  et ego ero vobis in Deum.</span>
</div>
<hr>
<div class="verse">
  <span class="verse-num">29</span><span class="verse-text">Et salvabo vos ex universis inquinamentis vestris :  et vocabo frumentum et multiplicabo illud,  et non imponam vobis famem.</span>
</div>
<hr>
<div class="verse">
  <span class="verse-num">30</span><span class="verse-text">Et multiplicabo fructum ligni, et genimina agri,  ut non portetis ultra opprobrium famis in gentibus.</span>
</div>
<hr>
<div class="verse">
  <span class="verse-num">31</span><span class="verse-text">Et recordabimini viarum vestrarum pessimarum,  studiorumque non bonorum :  et displicebunt vobis iniquitates vestræ et scelera vestra.</span>
</div>
<hr>
<div class="verse">
  <span class="verse-num">32</span><span class="verse-text">Non propter vos ego faciam, ait Dominus Deus, notum sit vobis :  confundimini, et erubescite super viis vestris, domus Israël.</span>
</div>
<hr>
<div class="verse">
  <span class="verse-num">33</span><span class="verse-text">Hæc dicit Dominus Deus :  In die qua mundavero vos ex omnibus iniquitatibus vestris,  et inhabitari fecero urbes,  et instauravero ruinosa,</span>
</div>
<hr>
<div class="verse">
  <span class="verse-num">34</span><span class="verse-text">et terra deserta fuerit exculta,  quæ quondam erat desolata in oculis omnis viatoris,</span>
</div>
<hr>
<div class="verse">
  <span class="verse-num">35</span><span class="verse-text">dicent : Terra illa inculta facta est ut hortus voluptatis :  et civitates desertæ, et destitutæ atque suffossæ, munitæ sederunt.</span>
</div>
<hr>
<div class="verse">
  <span class="verse-num">36</span><span class="verse-text">Et scient gentes quæcumque derelictæ fuerint in circuitu vestro,  quia ego Dominus ædificavi dissipata, plantavique inculta :  ego Dominus locutus sim, et fecerim.</span>
</div>
<hr>
<div class="verse">
  <span class="verse-num">37</span><span class="verse-text">Hæc dicit Dominus Deus :  Adhuc in hoc invenient me domus Israël, ut faciam eis :  multiplicabo eos sicut gregem hominum,</span>
</div>
<hr>
<div class="verse">
  <span class="verse-num">38</span><span class="verse-text">ut gregem sanctum,  ut gregem Jerusalem in solemnitatibus ejus :  sic erunt civitates desertæ, plenæ gregibus hominum :  et scient quia ego Dominus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "ezekiel", chapter: 36 }
      };
    </script>
    <script src="../assets/app.js"></script>
  </body>
</html>
