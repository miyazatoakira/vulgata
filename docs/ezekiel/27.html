<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ezechiel 27</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ezechiel 27</h1>
<div class="verse">
  <span class="verse-num">1</span><span class="verse-text">Et factum est verbum Domini ad me, dicens :</span>
</div>
<hr>
<div class="verse">
  <span class="verse-num">2</span><span class="verse-text">Tu ergo, fili hominis, assume super Tyrum lamentum :</span>
</div>
<hr>
<div class="verse">
  <span class="verse-num">3</span><span class="verse-text">et dices Tyro, quæ habitat in introitu maris, negotiationi populorum ad insulas multas :   Hæc dicit Dominus Deus :  O Tyre, tu dixisti : Perfecti decoris ego sum,</span>
</div>
<hr>
<div class="verse">
  <span class="verse-num">4</span><span class="verse-text">et in corde maris sita.  Finitimi tui qui te ædificaverunt, impleverunt decorem tuum :</span>
</div>
<hr>
<div class="verse">
  <span class="verse-num">5</span><span class="verse-text">abietibus de Sanir exstruxerunt te cum omnibus tabulatis maris :  cedrum de Libano tulerunt ut facerent tibi malum.</span>
</div>
<hr>
<div class="verse">
  <span class="verse-num">6</span><span class="verse-text">Quercus de Basan dolaverunt in remos tuos,  et transtra tua fecerunt tibi ex ebore indico,  et prætoriola de insulis Italiæ.</span>
</div>
<hr>
<div class="verse">
  <span class="verse-num">7</span><span class="verse-text">Byssus varia de Ægypto texta est tibi in velum  ut poneretur in malo :  hyacinthus et purpura de insulis Elisa  facta sunt operimentum tuum.</span>
</div>
<hr>
<div class="verse">
  <span class="verse-num">8</span><span class="verse-text">Habitatores Sidonis et Aradii fuerunt remiges tui :  sapientes tui, Tyre, facti sunt gubernatores tui.</span>
</div>
<hr>
<div class="verse">
  <span class="verse-num">9</span><span class="verse-text">Senes Giblii et prudentes ejus  habuerunt nautas ad ministerium variæ supellectilis tuæ :  omnes naves maris, et nautæ earum,  fuerunt in populo negotiationis tuæ.</span>
</div>
<hr>
<div class="verse">
  <span class="verse-num">10</span><span class="verse-text">Persæ, et Lydii, et Libyes erant in exercitu tuo  viri bellatores tui :  clypeum et galeam suspenderunt in te pro ornatu tuo.</span>
</div>
<hr>
<div class="verse">
  <span class="verse-num">11</span><span class="verse-text">Filii Aradii cum exercitu tuo erant super muros tuos in circuitu :  sed et Pigmæi qui erant in turribus tuis,  pharetras suas suspenderunt in muris tuis per gyrum :  ipsi compleverunt pulchritudinem tuam.</span>
</div>
<hr>
<div class="verse">
  <span class="verse-num">12</span><span class="verse-text">Carthaginenses negotiatores tui,  a multitudine cunctarum divitiarum,  argento, ferro, stanno, plumboque  repleverunt nundinas tuas.</span>
</div>
<hr>
<div class="verse">
  <span class="verse-num">13</span><span class="verse-text">Græcia, Thubal, et Mosoch, ipsi institores tui :  mancipia, et vasa ærea advexerunt populo tuo.</span>
</div>
<hr>
<div class="verse">
  <span class="verse-num">14</span><span class="verse-text">De domo Thogorma, equos, et equites, et mulos  adduxerunt ad forum tuum.</span>
</div>
<hr>
<div class="verse">
  <span class="verse-num">15</span><span class="verse-text">Filii Dedan negotiatores tui ;  insulæ multæ, negotiatio manus tuæ :  dentes eburneos et hebeninos commutaverunt in pretio tuo.</span>
</div>
<hr>
<div class="verse">
  <span class="verse-num">16</span><span class="verse-text">Syrus negotiator tuus propter multitudinem operum tuorum :  gemmam, et purpuram, et scutulata,  et byssum, et sericum, et chodchod  proposuerunt in mercatu tuo.</span>
</div>
<hr>
<div class="verse">
  <span class="verse-num">17</span><span class="verse-text">Juda et terra Israël, ipsi institores tui in frumento primo :  balsamum, et mel, et oleum, et resinam  proposuerunt in nundinis tuis.</span>
</div>
<hr>
<div class="verse">
  <span class="verse-num">18</span><span class="verse-text">Damascenus negotiator tuus in multitudine operum tuorum,  in multitudine diversarum opum,  in vino pingui, in lanis coloris optimi.</span>
</div>
<hr>
<div class="verse">
  <span class="verse-num">19</span><span class="verse-text">Dan, et Græcia, et Mosel,  in nundinis tuis proposuerunt ferrum fabrefactum :  stacte et calamus in negotiatione tua.</span>
</div>
<hr>
<div class="verse">
  <span class="verse-num">20</span><span class="verse-text">Dedan institores tui in tapetibus ad sedendum.</span>
</div>
<hr>
<div class="verse">
  <span class="verse-num">21</span><span class="verse-text">Arabia et universi principes Cedar,  ipsi negotiatores manus tuæ :  cum agnis, et arietibus, et hædis,  venerunt ad te negotiatores tui.</span>
</div>
<hr>
<div class="verse">
  <span class="verse-num">22</span><span class="verse-text">Venditores Saba et Reema, ipsi negotiatores tui :  cum universis primis aromatibus, et lapide pretioso, et auro,  quod proposuerunt in mercatu tuo.</span>
</div>
<hr>
<div class="verse">
  <span class="verse-num">23</span><span class="verse-text">Haran, et Chene, et Eden, negotiatores tui ;  Saba, Assur, et Chelmad venditores tui.</span>
</div>
<hr>
<div class="verse">
  <span class="verse-num">24</span><span class="verse-text">Ipsi negotiatores tui multifariam,  involucris hyacinthi, et polymitorum,  gazarumque pretiosarum,  quæ obvolutæ et astrictæ erant funibus :  cedros quoque habebant in negotiationibus tuis.</span>
</div>
<hr>
<div class="verse">
  <span class="verse-num">25</span><span class="verse-text">Naves maris, principes tui in negotiatione tua :  et repleta es, et glorificata nimis in corde maris.</span>
</div>
<hr>
<div class="verse">
  <span class="verse-num">26</span><span class="verse-text">In aquis multis adduxerunt te remiges tui :  ventus auster contrivit te in corde maris.</span>
</div>
<hr>
<div class="verse">
  <span class="verse-num">27</span><span class="verse-text">Divitiæ tuæ, et thesauri tui,  et multiplex instrumentum tuum :  nautæ tui et gubernatores tui,  qui tenebant supellectilem tuam,  et populo tuo præerant :  viri quoque bellatores tui, qui erant in te,  cum universa multitudine tua quæ est in medio tui,  cadent in corde maris in die ruinæ tuæ :</span>
</div>
<hr>
<div class="verse">
  <span class="verse-num">28</span><span class="verse-text">a sonitu clamoris gubernatorum tuorum conturbabuntur classes.</span>
</div>
<hr>
<div class="verse">
  <span class="verse-num">29</span><span class="verse-text">Et descendent de navibus suis omnes qui tenebant remum :  nautæ et universi gubernatores maris in terra stabunt.</span>
</div>
<hr>
<div class="verse">
  <span class="verse-num">30</span><span class="verse-text">Et ejulabunt super te voce magna :  et clamabunt amare,  et superjacient pulverem capitibus suis,  et cinere conspergentur.</span>
</div>
<hr>
<div class="verse">
  <span class="verse-num">31</span><span class="verse-text">Et radent super te calvitium,  et accingentur ciliciis :  et plorabunt te in amaritudine animæ, ploratu amarissimo.</span>
</div>
<hr>
<div class="verse">
  <span class="verse-num">32</span><span class="verse-text">Et assument super te carmen lugubre,  et plangent te :  Quæ est ut Tyrus, quæ obmutuit in medio maris ?</span>
</div>
<hr>
<div class="verse">
  <span class="verse-num">33</span><span class="verse-text">Quæ in exitu negotiationum tuarum de mari  implesti populos multos :  in multitudine divitiarum tuarum, et populorum tuorum,  ditasti reges terræ.</span>
</div>
<hr>
<div class="verse">
  <span class="verse-num">34</span><span class="verse-text">Nunc contrita es a mari :  in profundis aquarum opes tuæ,  et omnis multitudo tua quæ erat in medio tui, ceciderunt.</span>
</div>
<hr>
<div class="verse">
  <span class="verse-num">35</span><span class="verse-text">Universi habitatores insularum obstupuerunt super te,  et reges earum omnes tempestate perculsi mutaverunt vultus.</span>
</div>
<hr>
<div class="verse">
  <span class="verse-num">36</span><span class="verse-text">Negotiatores populorum sibilaverunt super te :  ad nihilum deducta es,  et non eris usque in perpetuum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "ezekiel", chapter: 27 }
      };
    </script>
    <script src="../assets/app.js"></script>
  </body>
</html>
