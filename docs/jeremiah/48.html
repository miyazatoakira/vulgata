<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 48</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 48</h1>
<div class="verse">
  <span class="verse-num">1</span><span class="verse-text">Ad Moab.   Hæc dicit Dominus exercituum, Deus Israël :  Væ super Nabo, quoniam vastata est, et confusa !  capta est Cariathaim, confusa est fortis, et tremuit.</span>
</div>
<hr>
<div class="verse">
  <span class="verse-num">2</span><span class="verse-text">Non est ultra exsultatio in Moab contra Hesebon :  cogitaverunt malum : Venite, et disperdamus eam de gente.  Ergo silens conticesces, sequeturque te gladius.</span>
</div>
<hr>
<div class="verse">
  <span class="verse-num">3</span><span class="verse-text">Vox clamoris de Oronaim, vastitas et contritio magna.</span>
</div>
<hr>
<div class="verse">
  <span class="verse-num">4</span><span class="verse-text">Contrita est Moab : annuntiate clamorem parvulis ejus.</span>
</div>
<hr>
<div class="verse">
  <span class="verse-num">5</span><span class="verse-text">Per ascensum enim Luith  plorans ascendet in fletu,  quoniam in descensu Oronaim  hostes ululatum contritionis audierunt.</span>
</div>
<hr>
<div class="verse">
  <span class="verse-num">6</span><span class="verse-text">Fugite, salvate animas vestras,  et eritis quasi myricæ in deserto :</span>
</div>
<hr>
<div class="verse">
  <span class="verse-num">7</span><span class="verse-text">pro eo enim quod habuisti fiduciam  in munitionibus tuis et in thesauris tuis,  tu quoque capieris :  et ibit Chamos in transmigrationem,  sacerdotes ejus et principes ejus simul.</span>
</div>
<hr>
<div class="verse">
  <span class="verse-num">8</span><span class="verse-text">Et veniet prædo ad omnem urbem,  et urbs nulla salvabitur :  et peribunt valles,  et dissipabuntur campestria,  quoniam dixit Dominus :</span>
</div>
<hr>
<div class="verse">
  <span class="verse-num">9</span><span class="verse-text">Date florem Moab, quia florens egredietur :  et civitates ejus desertæ erunt, et inhabitabiles.</span>
</div>
<hr>
<div class="verse">
  <span class="verse-num">10</span><span class="verse-text">Maledictus qui facit opus Domini fraudulenter,  et maledictus qui prohibet gladium suum a sanguine.</span>
</div>
<hr>
<div class="verse">
  <span class="verse-num">11</span><span class="verse-text">Fertilis fuit Moab ab adolescentia sua,  et requievit in fæcibus suis :  nec transfusus est de vase in vas,  et in transmigrationem non abiit :  idcirco permansit gustus ejus in eo,  et odor ejus non est immutatus.</span>
</div>
<hr>
<div class="verse">
  <span class="verse-num">12</span><span class="verse-text">Propterea ecce dies veniunt, dicit Dominus,  et mittam ei ordinatores et stratores laguncularum :  et sternent eum, et vasa ejus exhaurient,  et lagunculas eorum collident.</span>
</div>
<hr>
<div class="verse">
  <span class="verse-num">13</span><span class="verse-text">Et confundetur Moab a Chamos  sicut confusa est domus Israël a Bethel,  in qua habebat fiduciam.</span>
</div>
<hr>
<div class="verse">
  <span class="verse-num">14</span><span class="verse-text">Quomodo dicitis : Fortes sumus,  et viri robusti ad præliandum ?</span>
</div>
<hr>
<div class="verse">
  <span class="verse-num">15</span><span class="verse-text">Vastata est Moab, et civitates illius succiderunt,  et electi juvenes ejus descenderunt in occisionem, ait Rex :  Dominus exercituum nomen ejus.</span>
</div>
<hr>
<div class="verse">
  <span class="verse-num">16</span><span class="verse-text">Prope est interitus Moab ut veniat,  et malum ejus velociter accurret nimis.</span>
</div>
<hr>
<div class="verse">
  <span class="verse-num">17</span><span class="verse-text">Consolamini eum, omnes qui estis in circuitu ejus :  et universi qui scitis nomen ejus, dicite :  Quomodo confracta est virga fortis,  baculus gloriosus ?</span>
</div>
<hr>
<div class="verse">
  <span class="verse-num">18</span><span class="verse-text">Descende de gloria, et sede in siti,  habitatio filiæ Dibon,  quoniam vastator Moab ascendit ad te :  dissipavit munitiones tuas.</span>
</div>
<hr>
<div class="verse">
  <span class="verse-num">19</span><span class="verse-text">In via sta, et prospice,  habitatio Aroër :  interroga fugientem,  et ei qui evasit dic : Quid accidit ?</span>
</div>
<hr>
<div class="verse">
  <span class="verse-num">20</span><span class="verse-text">Confusus est Moab, quoniam victus est.  Ululate, et clamate :  annuntiate in Arnon,  quoniam vastata est Moab,</span>
</div>
<hr>
<div class="verse">
  <span class="verse-num">21</span><span class="verse-text">et judicium venit ad terram campestrem,  super Helon, et super Jasa,  et super Mephaath,</span>
</div>
<hr>
<div class="verse">
  <span class="verse-num">22</span><span class="verse-text">et super Dibon,  et super Nabo, et super domum Deblathaim,</span>
</div>
<hr>
<div class="verse">
  <span class="verse-num">23</span><span class="verse-text">et super Cariathaim, et super Bethgamul,  et super Bethmaon,</span>
</div>
<hr>
<div class="verse">
  <span class="verse-num">24</span><span class="verse-text">et super Carioth,  et super Bosra, et super omnes civitates terræ Moab,  quæ longe et quæ prope sunt.</span>
</div>
<hr>
<div class="verse">
  <span class="verse-num">25</span><span class="verse-text">Abscissum est cornu Moab,  et brachium ejus contritum est, ait Dominus.</span>
</div>
<hr>
<div class="verse">
  <span class="verse-num">26</span><span class="verse-text">Inebriate eum, quoniam contra Dominum erectus est :  et allidet manum Moab in vomitu suo,  et erit in derisum etiam ipse.</span>
</div>
<hr>
<div class="verse">
  <span class="verse-num">27</span><span class="verse-text">Fuit enim in derisum tibi Israël :  quasi inter fures reperisses eum :  propter verba ergo tua quæ adversum illum locutus es,  captivus duceris.</span>
</div>
<hr>
<div class="verse">
  <span class="verse-num">28</span><span class="verse-text">Relinquite civitates, et habitate in petra, habitatores Moab :  et estote quasi columba nidificans in summo ore foraminis.</span>
</div>
<hr>
<div class="verse">
  <span class="verse-num">29</span><span class="verse-text">Audivimus superbiam Moab : superbus est valde :  sublimitatem ejus, et arrogantiam,  et superbiam, et altitudinem cordis ejus.</span>
</div>
<hr>
<div class="verse">
  <span class="verse-num">30</span><span class="verse-text">Ego scio, ait Dominus, jactantiam ejus,  et quod non sit juxta eam virtus ejus,  nec juxta quod poterat conata sit facere.</span>
</div>
<hr>
<div class="verse">
  <span class="verse-num">31</span><span class="verse-text">Ideo super Moab ejulabo,  et ad Moab universam clamabo,  ad viros muri fictilis lamentantes :</span>
</div>
<hr>
<div class="verse">
  <span class="verse-num">32</span><span class="verse-text">de planctu Jazer plorabo tibi, vinea Sabama.  Propagines tuæ transierunt mare ;  usque ad mare Jazer pervenerunt :  super messem tuam et vindemiam tuam prædo irruit.</span>
</div>
<hr>
<div class="verse">
  <span class="verse-num">33</span><span class="verse-text">Ablata est lætitia et exsultatio  de Carmelo et de terra Moab,  et vinum de torcularibus sustuli :  nequaquam calcator uvæ solitum celeuma cantabit.</span>
</div>
<hr>
<div class="verse">
  <span class="verse-num">34</span><span class="verse-text">De clamore Hesebon usque Eleale et Jasa, dederunt vocem suam ;  a Segor usque ad Oronaim, vitula conternante :  aquæ quoque Nemrim pessimæ erunt.</span>
</div>
<hr>
<div class="verse">
  <span class="verse-num">35</span><span class="verse-text">Et auferam de Moab, ait Dominus,  offerentem in excelsis,  et sacrificantem diis ejus.</span>
</div>
<hr>
<div class="verse">
  <span class="verse-num">36</span><span class="verse-text">Propterea cor meum ad Moab quasi tibiæ resonabit,  et cor meum ad viros muri fictilis dabit sonitum tibiarum :  quia plus fecit quam potuit,  idcirco perierunt.</span>
</div>
<hr>
<div class="verse">
  <span class="verse-num">37</span><span class="verse-text">Omne enim caput calvitium,  et omnis barba rasa erit :  in cunctis manibus colligatio,  et super omne dorsum cilicium :</span>
</div>
<hr>
<div class="verse">
  <span class="verse-num">38</span><span class="verse-text">super omnia tecta Moab, et in plateis ejus,  omnis planctus :  quoniam contrivi Moab  sicut vas inutile, ait Dominus.</span>
</div>
<hr>
<div class="verse">
  <span class="verse-num">39</span><span class="verse-text">Quomodo victa est, et ululaverunt ?  quomodo dejecit cervicem Moab, et confusus est ?  eritque Moab in derisum, et in exemplum omnibus in circuitu suo.</span>
</div>
<hr>
<div class="verse">
  <span class="verse-num">40</span><span class="verse-text">Hæc dicit Dominus :  Ecce quasi aquila volabit,  et extendet alas suas ad Moab.</span>
</div>
<hr>
<div class="verse">
  <span class="verse-num">41</span><span class="verse-text">Capta est Carioth, et munitiones comprehensæ sunt :  et erit cor fortium Moab in die illa  sicut cor mulieris parturientis,</span>
</div>
<hr>
<div class="verse">
  <span class="verse-num">42</span><span class="verse-text">et cessabit Moab esse populus,  quoniam contra Dominum gloriatus est.</span>
</div>
<hr>
<div class="verse">
  <span class="verse-num">43</span><span class="verse-text">Pavor, et fovea,  et laqueus super te,  o habitator Moab, dicit Dominus.</span>
</div>
<hr>
<div class="verse">
  <span class="verse-num">44</span><span class="verse-text">Qui fugerit a facie pavoris cadet in foveam,  et qui conscenderit de fovea capietur laqueo :  adducam enim super Moab annum visitationis eorum, ait Dominus.</span>
</div>
<hr>
<div class="verse">
  <span class="verse-num">45</span><span class="verse-text">In umbra Hesebon steterunt de laqueo fugientes,  quia ignis egressus est de Hesebon,  et flamma de medio Seon :  et devorabit partem Moab,  et verticem filiorum tumultus.</span>
</div>
<hr>
<div class="verse">
  <span class="verse-num">46</span><span class="verse-text">Væ tibi, Moab :  periisti, popule Chamos,  quia comprehensi sunt filii tui  et filiæ tuæ in captivitatem.</span>
</div>
<hr>
<div class="verse">
  <span class="verse-num">47</span><span class="verse-text">Et convertam captivitatem Moab in novissimis diebus, ait Dominus. Hucusque judicia Moab.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 48 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
