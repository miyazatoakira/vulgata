<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 31</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 31</h1>
<div class="verse">
  <span class="verse-num">1</span><span class="verse-text">In tempore illo, dicit Dominus,  ero Deus universis cognationibus Israël,  et ipsi erunt mihi in populum.</span>
</div>
<hr>
<div class="verse">
  <span class="verse-num">2</span><span class="verse-text">Hæc dicit Dominus :  Invenit gratiam in deserto populus qui remanserat a gladio :  vadet ad requiem suam Israël.</span>
</div>
<hr>
<div class="verse">
  <span class="verse-num">3</span><span class="verse-text">Longe Dominus apparuit mihi.  Et in caritate perpetua dilexi te :  ideo attraxi te, miserans.</span>
</div>
<hr>
<div class="verse">
  <span class="verse-num">4</span><span class="verse-text">Rursumque ædificabo te, et ædificaberis, virgo Israël :  adhuc ornaberis tympanis tuis,  et egredieris in choro ludentium.</span>
</div>
<hr>
<div class="verse">
  <span class="verse-num">5</span><span class="verse-text">Adhuc plantabis vineas in montibus Samariæ :  plantabunt plantantes,  et donec tempus veniat, non vindemiabunt.</span>
</div>
<hr>
<div class="verse">
  <span class="verse-num">6</span><span class="verse-text">Quia erit dies in qua clamabunt custodes in monte Ephraim :  Surgite, et ascendamus in Sion ad Dominum Deum nostrum.</span>
</div>
<hr>
<div class="verse">
  <span class="verse-num">7</span><span class="verse-text">Quia hæc dicit Dominus :  Exsultate in lætitia, Jacob,  et hinnite contra caput gentium :  personate, et canite, et dicite :  Salva, Domine, populum tuum, reliquias Israël.</span>
</div>
<hr>
<div class="verse">
  <span class="verse-num">8</span><span class="verse-text">Ecce ego adducam eos de terra aquilonis,  et congregabo eos ab extremis terræ :  inter quos erunt cæcus et claudus,  prægnans et pariens simul,  cœtus magnus revertentium huc.</span>
</div>
<hr>
<div class="verse">
  <span class="verse-num">9</span><span class="verse-text">In fletu venient,  et in misericordia reducam eos :  et adducam eos per torrentes aquarum in via recta,  et non impingent in ea,  quia factus sum Israëli pater,  et Ephraim primogenitus meus est.</span>
</div>
<hr>
<div class="verse">
  <span class="verse-num">10</span><span class="verse-text">Audite verbum Domini, gentes,  et annuntiate in insulis quæ procul sunt,  et dicite : Qui dispersit Israël congregabit eum,  et custodiet eum sicut pastor gregem suum.</span>
</div>
<hr>
<div class="verse">
  <span class="verse-num">11</span><span class="verse-text">Redemit enim Dominus Jacob,  et liberavit eum de manu potentioris.</span>
</div>
<hr>
<div class="verse">
  <span class="verse-num">12</span><span class="verse-text">Et venient, et laudabunt in monte Sion :  et confluent ad bona Domini,  super frumento, et vino, et oleo,  et fœtu pecorum et armentorum :  eritque anima eorum quasi hortus irriguus,  et ultra non esurient.</span>
</div>
<hr>
<div class="verse">
  <span class="verse-num">13</span><span class="verse-text">Tunc lætabitur virgo in choro,  juvenes et senes simul :  et convertam luctum eorum in gaudium,  et consolabor eos, et lætificabo a dolore suo.</span>
</div>
<hr>
<div class="verse">
  <span class="verse-num">14</span><span class="verse-text">Et inebriabo animam sacerdotum pinguedine,  et populus meus bonis meis adimplebitur, ait Dominus.</span>
</div>
<hr>
<div class="verse">
  <span class="verse-num">15</span><span class="verse-text">Hæc dicit Dominus :  Vox in excelso audita est lamentationis :  luctus, et fletus Rachel plorantis filios suos,  et nolentis consolari super eis,  quia non sunt.</span>
</div>
<hr>
<div class="verse">
  <span class="verse-num">16</span><span class="verse-text">Hæc dicit Dominus :  Quiescat vox tua a ploratu,  et oculi tui a lacrimis,  quia est merces operi tuo, ait Dominus,  et revertentur de terra inimici :</span>
</div>
<hr>
<div class="verse">
  <span class="verse-num">17</span><span class="verse-text">et est spes novissimis tuis, ait Dominus,  et revertentur filii ad terminos suos.</span>
</div>
<hr>
<div class="verse">
  <span class="verse-num">18</span><span class="verse-text">Audiens audivi Ephraim transmigrantem :  Castigasti me, et eruditus sum,  quasi juvenculus indomitus :  converte me, et convertar,  quia tu Dominus Deus meus.</span>
</div>
<hr>
<div class="verse">
  <span class="verse-num">19</span><span class="verse-text">Postquam enim convertisti me, egi pœnitentiam :  et postquam ostendisti mihi, percussi femur meum.  Confusus sum, et erubui,  quoniam sustinui opprobrium adolescentiæ meæ.</span>
</div>
<hr>
<div class="verse">
  <span class="verse-num">20</span><span class="verse-text">Si filius honorabilis mihi Ephraim,  si puer delicatus !  quia ex quo locutus sum de eo,  adhuc recordabor ejus.  Idcirco conturbata sunt viscera mea super eum :  miserans miserebor ejus, ait Dominus.</span>
</div>
<hr>
<div class="verse">
  <span class="verse-num">21</span><span class="verse-text">Statue tibi speculam ;  pone tibi amaritudines ;  dirige cor tuum in viam rectam in qua ambulasti :  revertere, virgo Israël,  revertere ad civitates tuas istas.</span>
</div>
<hr>
<div class="verse">
  <span class="verse-num">22</span><span class="verse-text">Usquequo deliciis dissolveris, filia vaga ?  quia creavit Dominus novum super terram :  femina circumdabit virum.</span>
</div>
<hr>
<div class="verse">
  <span class="verse-num">23</span><span class="verse-text">Hæc dicit Dominus exercituum, Deus Israël :  Adhuc dicent verbum istud  in terra Juda et in urbibus ejus,  cum convertero captivitatem eorum :  Benedicat tibi Dominus, pulchritudo justitiæ, mons sanctus :</span>
</div>
<hr>
<div class="verse">
  <span class="verse-num">24</span><span class="verse-text">et habitabunt in eo Judas et omnes civitates ejus simul,  agricolæ et minantes greges.</span>
</div>
<hr>
<div class="verse">
  <span class="verse-num">25</span><span class="verse-text">Quia inebriavi animam lassam,  et omnem animam esurientem saturavi.</span>
</div>
<hr>
<div class="verse">
  <span class="verse-num">26</span><span class="verse-text">Ideo quasi de somno suscitatus sum :  et vidi, et somnus meus dulcis mihi.</span>
</div>
<hr>
<div class="verse">
  <span class="verse-num">27</span><span class="verse-text">Ecce dies veniunt, dicit Dominus,  et seminabo domum Israël et domum Juda  semine hominum et semine jumentorum.</span>
</div>
<hr>
<div class="verse">
  <span class="verse-num">28</span><span class="verse-text">Et sicut vigilavi super eos  ut evellerem, et demolirer, et dissiparem,  et disperderem, et affligerem,  sic vigilabo super eos  ut ædificem et plantem, ait Dominus.</span>
</div>
<hr>
<div class="verse">
  <span class="verse-num">29</span><span class="verse-text">In diebus illis non dicent ultra :  Patres comederunt uvam acerbam,  et dentes filiorum obstupuerunt.</span>
</div>
<hr>
<div class="verse">
  <span class="verse-num">30</span><span class="verse-text">Sed unusquisque in iniquitate sua morietur :  omnis homo qui comederit uvam acerbam,  obstupescent dentes ejus.</span>
</div>
<hr>
<div class="verse">
  <span class="verse-num">31</span><span class="verse-text">Ecce dies venient, dicit Dominus,  et feriam domui Israël et domui Juda fœdus novum,</span>
</div>
<hr>
<div class="verse">
  <span class="verse-num">32</span><span class="verse-text">non secundum pactum quod pepigi cum patribus eorum  in die qua apprehendi manum eorum  ut educerem eos de terra Ægypti,  pactum quod irritum fecerunt :  et ego dominatus sum eorum, dicit Dominus.</span>
</div>
<hr>
<div class="verse">
  <span class="verse-num">33</span><span class="verse-text">Sed hoc erit pactum quod feriam cum domo Israël  post dies illos, dicit Dominus :  dabo legem meam in visceribus eorum,  et in corde eorum scribam eam,  et ero eis in Deum,  et ipsi erunt mihi in populum :</span>
</div>
<hr>
<div class="verse">
  <span class="verse-num">34</span><span class="verse-text">et non docebit ultra vir proximum suum  et vir fratrem suum,  dicens : Cognosce Dominum :  omnes enim cognoscent me,  a minimo eorum usque ad maximum, ait Dominus :  quia propitiabor iniquitati eorum,  et peccati eorum non memorabor amplius.</span>
</div>
<hr>
<div class="verse">
  <span class="verse-num">35</span><span class="verse-text">Hæc dicit Dominus qui dat solem in lumine diei,  ordinem lunæ et stellarum in lumine noctis :  qui turbat mare, et sonant fluctus ejus :  Dominus exercituum nomen illi :</span>
</div>
<hr>
<div class="verse">
  <span class="verse-num">36</span><span class="verse-text">Si defecerint leges istæ coram me, dicit Dominus,  tunc et semen Israël deficiet,  ut non sit gens coram me cunctis diebus.</span>
</div>
<hr>
<div class="verse">
  <span class="verse-num">37</span><span class="verse-text">Hæc dicit Dominus :  Si mensurari potuerint cæli sursum,  et investigari fundamenta terræ deorsum,  et ego abjiciam universum semen Israël,  propter omnia quæ fecerunt, dicit Dominus.</span>
</div>
<hr>
<div class="verse">
  <span class="verse-num">38</span><span class="verse-text">Ecce dies veniunt, dicit Dominus,  et ædificabitur civitas Domino,  a turre Hananeel usque ad portam anguli.</span>
</div>
<hr>
<div class="verse">
  <span class="verse-num">39</span><span class="verse-text">Et exibit ultra norma mensuræ  in conspectu ejus super collem Gareb,  et circuibit Goatha,</span>
</div>
<hr>
<div class="verse">
  <span class="verse-num">40</span><span class="verse-text">et omnem vallem cadaverum, et cineris,  et universam regionem mortis  usque ad torrentem Cedron,  et usque ad angulum portæ equorum orientalis,  Sanctum Domini :  non evelletur, et non destruetur ultra in perpetuum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 31 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
