<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 50</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 50</h1>
<div class="verse">
  <span class="verse-num">1</span><span class="verse-text">Verbum quod locutus est Dominus de Babylone et de terra Chaldæorum, in manu Jeremiæ prophetæ.</span>
</div>
<hr>
<div class="verse">
  <span class="verse-num">2</span><span class="verse-text">Annuntiate in gentibus, et auditum facite :  levate signum, prædicate, et nolite celare :  dicite : Capta est Babylon,  confusus est Bel, victus est Merodach,  confusa sunt sculptilia ejus,  superata sunt idola eorum.</span>
</div>
<hr>
<div class="verse">
  <span class="verse-num">3</span><span class="verse-text">Quoniam ascendit contra eam gens ab aquilone,  quæ ponet terram ejus in solitudinem,  et non erit qui habitet in ea ab homine usque ad pecus :  et moti sunt, et abierunt.</span>
</div>
<hr>
<div class="verse">
  <span class="verse-num">4</span><span class="verse-text">In diebus illis, et in tempore illo, ait Dominus,  venient filii Israël ipsi et filii Juda simul :  ambulantes et flentes properabunt,  et Dominum Deum suum quærent :</span>
</div>
<hr>
<div class="verse">
  <span class="verse-num">5</span><span class="verse-text">in Sion interrogabunt viam, huc facies eorum :  venient, et apponentur ad Dominum fœdere sempiterno,  quod nulla oblivione delebitur.</span>
</div>
<hr>
<div class="verse">
  <span class="verse-num">6</span><span class="verse-text">Grex perditus factus est populus meus :  pastores eorum seduxerunt eos,  feceruntque vagari in montibus :  de monte in collem transierunt ;  obliti sunt cubilis sui.</span>
</div>
<hr>
<div class="verse">
  <span class="verse-num">7</span><span class="verse-text">Omnes qui invenerunt comederunt eos,  et hostes eorum dixerunt : Non peccavimus :  pro eo quod peccaverunt Domino decori justitiæ,  et exspectationi patrum eorum Domino.</span>
</div>
<hr>
<div class="verse">
  <span class="verse-num">8</span><span class="verse-text">Recedite de medio Babylonis,  et de terra Chaldæorum egredimini,  et estote quasi hædi ante gregem.</span>
</div>
<hr>
<div class="verse">
  <span class="verse-num">9</span><span class="verse-text">Quoniam ecce ego suscito,  et adducam in Babylonem  congregationem gentium magnarum de terra aquilonis,  et præparabuntur adversus eam, et inde capietur :  sagitta ejus quasi viri fortis interfectoris :  non revertetur vacua.</span>
</div>
<hr>
<div class="verse">
  <span class="verse-num">10</span><span class="verse-text">Et erit Chaldæa in prædam :  omnes vastantes eam replebuntur, ait Dominus.</span>
</div>
<hr>
<div class="verse">
  <span class="verse-num">11</span><span class="verse-text">Quoniam exsultatis, et magna loquimini,  diripientes hæreditatem meam :  quoniam effusi estis sicut vituli super herbam,  et mugistis sicut tauri :</span>
</div>
<hr>
<div class="verse">
  <span class="verse-num">12</span><span class="verse-text">confusa est mater vestra nimis,  et adæquata pulveri, quæ genuit vos :  ecce novissima erit in gentibus,  deserta, invia, et arens.</span>
</div>
<hr>
<div class="verse">
  <span class="verse-num">13</span><span class="verse-text">Ab ira Domini non habitabitur,  sed redigetur tota in solitudinem :  omnis qui transibit per Babylonem stupebit,  et sibilabit super universis plagis ejus.</span>
</div>
<hr>
<div class="verse">
  <span class="verse-num">14</span><span class="verse-text">Præparamini contra Babylonem per circuitum,  omnes qui tenditis arcum :  debellate eam, non parcatis jaculis,  quia Domino peccavit.</span>
</div>
<hr>
<div class="verse">
  <span class="verse-num">15</span><span class="verse-text">Clamate adversus eam,  ubique dedit manum :  ceciderunt fundamenta ejus,  destructi sunt muri ejus,  quoniam ultio Domini est :  ultionem accipite de ea :  sicut fecit, facite ei.</span>
</div>
<hr>
<div class="verse">
  <span class="verse-num">16</span><span class="verse-text">Disperdite satorem de Babylone,  et tenentem falcem in tempore messis :  a facie gladii columbæ  unusquisque ad populum suum convertetur,  et singuli ad terram suam fugient.</span>
</div>
<hr>
<div class="verse">
  <span class="verse-num">17</span><span class="verse-text">Grex dispersus Israël :  leones ejecerunt eum.  Primus comedit eum rex Assur :  iste novissimus exossavit eum  Nabuchodonosor rex Babylonis.</span>
</div>
<hr>
<div class="verse">
  <span class="verse-num">18</span><span class="verse-text">Propterea hæc dicit Dominus exercituum, Deus Israël :  Ecce ego visitabo regem Babylonis et terram ejus,  sicut visitavi regem Assur :</span>
</div>
<hr>
<div class="verse">
  <span class="verse-num">19</span><span class="verse-text">et reducam Israël ad habitaculum suum :  et pascetur Carmelum et Basan,  et in monte Ephraim et Galaad saturabitur anima ejus.</span>
</div>
<hr>
<div class="verse">
  <span class="verse-num">20</span><span class="verse-text">In diebus illis, et in tempore illo, ait Dominus,  quæretur iniquitas Israël, et non erit,  et peccatum Juda, et non invenietur :  quoniam propitius ero eis quos reliquero.</span>
</div>
<hr>
<div class="verse">
  <span class="verse-num">21</span><span class="verse-text">Super terram dominantium ascende,  et super habitatores ejus visita :  dissipa, et interfice quæ post eos sunt, ait Dominus,  et fac juxta omnia quæ præcepi tibi.</span>
</div>
<hr>
<div class="verse">
  <span class="verse-num">22</span><span class="verse-text">Vox belli in terra, et contritio magna.</span>
</div>
<hr>
<div class="verse">
  <span class="verse-num">23</span><span class="verse-text">Quomodo confractus est et contritus malleus universæ terræ ?  quomodo versa est in desertum Babylon in gentibus ?</span>
</div>
<hr>
<div class="verse">
  <span class="verse-num">24</span><span class="verse-text">Illaqueavi te, et capta es, Babylon,  et nesciebas :  inventa es et apprehensa,  quoniam Dominum provocasti.</span>
</div>
<hr>
<div class="verse">
  <span class="verse-num">25</span><span class="verse-text">Aperuit Dominus thesaurum suum,  et protulit vasa iræ suæ,  quoniam opus est Domino Deo exercituum,  in terra Chaldæorum.</span>
</div>
<hr>
<div class="verse">
  <span class="verse-num">26</span><span class="verse-text">Venite ad eam ab extremis finibus ;  aperite ut exeant qui conculcent eam :  tollite de via lapides, et redigite in acervos :  et interficite eam, nec sit quidquam reliquum.</span>
</div>
<hr>
<div class="verse">
  <span class="verse-num">27</span><span class="verse-text">Dissipate universos fortes ejus :  descendant in occisionem :  væ eis, quia venit dies eorum,  tempus visitationis eorum !</span>
</div>
<hr>
<div class="verse">
  <span class="verse-num">28</span><span class="verse-text">Vox fugientium,  et eorum qui evaserunt de terra Babylonis,  ut annuntient in Sion ultionem Domini Dei nostri,  ultionem templi ejus.</span>
</div>
<hr>
<div class="verse">
  <span class="verse-num">29</span><span class="verse-text">Annuntiate in Babylonem plurimis,  omnibus qui tendunt arcum :  consistite adversus eam per gyrum,  et nullus evadat :  reddite ei secundum opus suum :  juxta omnia quæ fecit, facite illi,  quia contra Dominum erecta est,  adversum Sanctum Israël.</span>
</div>
<hr>
<div class="verse">
  <span class="verse-num">30</span><span class="verse-text">Idcirco cadent juvenes ejus in plateis ejus,  et omnes viri bellatores ejus conticescent in die illa,  ait Dominus.</span>
</div>
<hr>
<div class="verse">
  <span class="verse-num">31</span><span class="verse-text">Ecce ego ad te, superbe !  dicit Dominus Deus exercituum :  quia venit dies tuus,  tempus visitationis tuæ.</span>
</div>
<hr>
<div class="verse">
  <span class="verse-num">32</span><span class="verse-text">Et cadet superbus, et corruet,  et non erit qui suscitet eum :  et succendam ignem in urbibus ejus,  et devorabit omnia in circuitu ejus.</span>
</div>
<hr>
<div class="verse">
  <span class="verse-num">33</span><span class="verse-text">Hæc dicit Dominus exercituum :  Calumniam sustinent filii Israël,  et filii Juda simul :  omnes qui ceperunt eos, tenent :  nolunt dimittere eos.</span>
</div>
<hr>
<div class="verse">
  <span class="verse-num">34</span><span class="verse-text">Redemptor eorum fortis,  Dominus exercituum nomen ejus :  judicio defendet causam eorum,  ut exterreat terram,  et commoveat habitatores Babylonis.</span>
</div>
<hr>
<div class="verse">
  <span class="verse-num">35</span><span class="verse-text">Gladius ad Chaldæos, ait Dominus,  et ad habitatores Babylonis,  et ad principes, et ad sapientes ejus.</span>
</div>
<hr>
<div class="verse">
  <span class="verse-num">36</span><span class="verse-text">Gladius ad divinos ejus, qui stulti erunt :  gladius ad fortes illius, qui timebunt.</span>
</div>
<hr>
<div class="verse">
  <span class="verse-num">37</span><span class="verse-text">Gladius ad equos ejus, et ad currus ejus,  et ad omne vulgus quod est in medio ejus :  et erunt quasi mulieres :  gladius ad thesauros ejus, qui diripientur.</span>
</div>
<hr>
<div class="verse">
  <span class="verse-num">38</span><span class="verse-text">Siccitas super aquas ejus erit, et arescent,  quia terra sculptilium est, et in portentis gloriantur.</span>
</div>
<hr>
<div class="verse">
  <span class="verse-num">39</span><span class="verse-text">Propterea habitabunt dracones cum faunis ficariis,  et habitabunt in ea struthiones :  et non inhabitabitur ultra usque in sempiternum,  nec exstruetur usque ad generationem et generationem.</span>
</div>
<hr>
<div class="verse">
  <span class="verse-num">40</span><span class="verse-text">Sicut subvertit Dominus Sodomam et Gomorrham,  et vicinas ejus, ait Dominus,  non habitabit ibi vir,  et non incolet eam filius hominis.</span>
</div>
<hr>
<div class="verse">
  <span class="verse-num">41</span><span class="verse-text">Ecce populus venit ab aquilone,  et gens magna, et reges multi  consurgent a finibus terræ.</span>
</div>
<hr>
<div class="verse">
  <span class="verse-num">42</span><span class="verse-text">Arcum et scutum apprehendent :  crudeles sunt, et immisericordes :  vox eorum quasi mare sonabit,  et super equos ascendent,  sicut vir paratus ad prælium contra te, filia Babylon.</span>
</div>
<hr>
<div class="verse">
  <span class="verse-num">43</span><span class="verse-text">Audivit rex Babylonis famam eorum,  et dissolutæ sunt manus ejus :  angustia apprehendit eum,  dolor quasi parturientem.</span>
</div>
<hr>
<div class="verse">
  <span class="verse-num">44</span><span class="verse-text">Ecce quasi leo ascendet,  de superbia Jordanis ad pulchritudinem robustam,  quia subito currere faciam eum ad illam.  Et quis erit electus, quem præponam ei ?  quis est enim similis mei ?  et quis sustinebit me ?  et quis est iste pastor, qui resistat vultui meo ?</span>
</div>
<hr>
<div class="verse">
  <span class="verse-num">45</span><span class="verse-text">Propterea audite consilium Domini  quod mente concepit adversum Babylonem,  et cogitationes ejus  quas cogitavit super terram Chaldæorum :  nisi detraxerint eos parvuli gregum,  nisi dissipatum fuerit cum ipsis habitaculum eorum.</span>
</div>
<hr>
<div class="verse">
  <span class="verse-num">46</span><span class="verse-text">A voce captivitatis Babylonis commota est terra,  et clamor inter gentes auditus est.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 50 }
      };
    </script>
    <script src="../assets/app.js"></script>
  </body>
</html>
