<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 2</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 2</h1>
<div class="verse">
  <span class="verse-num">1</span><span class="verse-text">Et factum est verbum Domini ad me, dicens :</span>
</div>
<hr>
<div class="verse">
  <span class="verse-num">2</span><span class="verse-text">Vade, et clama in auribus Jerusalem, dicens :  Hæc dicit Dominus :  Recordatus sum tui, miserans adolescentiam tuam,  et caritatem desponsationis tuæ,  quando secuta es me in deserto,  in terra quæ non seminatur.</span>
</div>
<hr>
<div class="verse">
  <span class="verse-num">3</span><span class="verse-text">Sanctus Israël Domino,  primitiæ frugum ejus :  omnes qui devorant eum delinquunt :  mala venient super eos,  dicit Dominus.</span>
</div>
<hr>
<div class="verse">
  <span class="verse-num">4</span><span class="verse-text">Audite verbum Domini, domus Jacob,  et omnes cognationes domus Israël.</span>
</div>
<hr>
<div class="verse">
  <span class="verse-num">5</span><span class="verse-text">Hæc dicit Dominus :  Quid invenerunt patres vestri in me iniquitatis,  quia elongaverunt a me,  et ambulaverunt post vanitatem,  et vani facti sunt ?</span>
</div>
<hr>
<div class="verse">
  <span class="verse-num">6</span><span class="verse-text">Et non dixerunt : Ubi est Dominus  qui ascendere nos fecit de terra Ægypti ;  qui traduxit nos per desertum,  per terram inhabitabilem et inviam,  per terram sitis, et imaginem mortis,  per terram in qua non ambulavit vir,  neque habitavit homo ?</span>
</div>
<hr>
<div class="verse">
  <span class="verse-num">7</span><span class="verse-text">Et induxi vos in terram Carmeli,  ut comederetis fructum ejus et optima illius :  et ingressi contaminastis terram meam,  et hæreditatem meam posuistis in abominationem.</span>
</div>
<hr>
<div class="verse">
  <span class="verse-num">8</span><span class="verse-text">Sacerdotes non dixerunt : Ubi est Dominus ?  et tenentes legem nescierunt me,  et pastores prævaricati sunt in me,  et prophetæ prophetaverunt in Baal,  et idola secuti sunt.</span>
</div>
<hr>
<div class="verse">
  <span class="verse-num">9</span><span class="verse-text">Propterea adhuc judicio contendam vobiscum, ait Dominus,  et cum filiis vestris disceptabo.</span>
</div>
<hr>
<div class="verse">
  <span class="verse-num">10</span><span class="verse-text">Transite ad insulas Cethim, et videte :  et in Cedar mittite, et considerate vehementer :  et videte si factum est hujuscemodi :</span>
</div>
<hr>
<div class="verse">
  <span class="verse-num">11</span><span class="verse-text">si mutavit gens deos suos,  et certe ipsi non sunt dii :  populus vero meus mutavit gloriam suam in idolum.</span>
</div>
<hr>
<div class="verse">
  <span class="verse-num">12</span><span class="verse-text">Obstupescite, cæli, super hoc,  et portæ ejus, desolamini vehementer, dicit Dominus.</span>
</div>
<hr>
<div class="verse">
  <span class="verse-num">13</span><span class="verse-text">Duo enim mala fecit populus meus :  me dereliquerunt fontem aquæ vivæ,  et foderunt sibi cisternas, cisternas dissipatas,  quia continere non valent aquas.</span>
</div>
<hr>
<div class="verse">
  <span class="verse-num">14</span><span class="verse-text">Numquid servus est Israël, aut vernaculus ?  quare ergo factus est in prædam ?</span>
</div>
<hr>
<div class="verse">
  <span class="verse-num">15</span><span class="verse-text">Super eum rugierunt leones,  et dederunt vocem suam :  posuerunt terram ejus in solitudinem.  Civitates ejus exustæ sunt,  et non est qui habitet in eis.</span>
</div>
<hr>
<div class="verse">
  <span class="verse-num">16</span><span class="verse-text">Filii quoque Mempheos et Taphnes  constupraverunt te usque ad verticem.</span>
</div>
<hr>
<div class="verse">
  <span class="verse-num">17</span><span class="verse-text">Numquid non istud factum est tibi,  quia dereliquisti Dominum Deum tuum  eo tempore quo ducebat te per viam ?</span>
</div>
<hr>
<div class="verse">
  <span class="verse-num">18</span><span class="verse-text">Et nunc quid tibi vis in via Ægypti,  ut bibas aquam turbidam ?  et quid tibi cum via Assyriorum,  ut bibas aquam fluminis ?</span>
</div>
<hr>
<div class="verse">
  <span class="verse-num">19</span><span class="verse-text">Arguet te malitia tua,  et aversio tua increpabit te.  Scito et vide quia malum et amarum est  reliquisse te Dominum Deum tuum,  et non esse timorem mei apud te,  dicit Dominus Deus exercituum.</span>
</div>
<hr>
<div class="verse">
  <span class="verse-num">20</span><span class="verse-text">A sæculo confregisti jugum meum :  rupisti vincula mea,  et dixisti : Non serviam.  In omni enim colle sublimi,  et sub omni ligno frondoso,  tu prosternebaris meretrix.</span>
</div>
<hr>
<div class="verse">
  <span class="verse-num">21</span><span class="verse-text">Ego autem plantavi te vineam electam,  omne semen verum :  quomodo ergo conversa es mihi in pravum,  vinea aliena ?</span>
</div>
<hr>
<div class="verse">
  <span class="verse-num">22</span><span class="verse-text">Si laveris te nitro,  et multiplicaveris tibi herbam borith,  maculata es in iniquitate tua coram me,  dicit Dominus Deus.</span>
</div>
<hr>
<div class="verse">
  <span class="verse-num">23</span><span class="verse-text">Quomodo dicis : Non sum polluta ;  post Baalim non ambulavi ?  Vide vias tuas in convalle ;  scito quid feceris :  cursor levis explicans vias suas.</span>
</div>
<hr>
<div class="verse">
  <span class="verse-num">24</span><span class="verse-text">Onager assuetus in solitudine,  in desiderio animæ suæ attraxit ventum amoris sui :  nullus avertet eam :  omnes qui quærunt eam non deficient :  in menstruis ejus invenient eam.</span>
</div>
<hr>
<div class="verse">
  <span class="verse-num">25</span><span class="verse-text">Prohibe pedem tuum a nuditate,  et guttur tuum a siti.  Et dixisti : Desperavi : nequaquam faciam :  adamavi quippe alienos,  et post eos ambulabo.</span>
</div>
<hr>
<div class="verse">
  <span class="verse-num">26</span><span class="verse-text">Quomodo confunditur fur quando deprehenditur,  sic confusi sunt domus Israël,  ipsi et reges eorum,  principes, et sacerdotes, et prophetæ eorum,</span>
</div>
<hr>
<div class="verse">
  <span class="verse-num">27</span><span class="verse-text">dicentes ligno : Pater meus es tu :  et lapidi : Tu me genuisti.  Verterunt ad me tergum et non faciem,  et in tempore afflictionis suæ dicent :  Surge, et libera nos.</span>
</div>
<hr>
<div class="verse">
  <span class="verse-num">28</span><span class="verse-text">Ubi sunt dii tui quos fecisti tibi ?  surgant, et liberent te in tempore afflictionis tuæ :  secundum numerum quippe civitatum tuarum erant dii tui, Juda.</span>
</div>
<hr>
<div class="verse">
  <span class="verse-num">29</span><span class="verse-text">Quid vultis mecum judicio contendere ?  omnes dereliquistis me, dicit Dominus.</span>
</div>
<hr>
<div class="verse">
  <span class="verse-num">30</span><span class="verse-text">Frustra percussi filios vestros :  disciplinam non receperunt.  Devoravit gladius vester prophetas vestros :  quasi leo vastator</span>
</div>
<hr>
<div class="verse">
  <span class="verse-num">31</span><span class="verse-text">generatio vestra.  Videte verbum Domini :  numquid solitudo factus sum Israëli,  aut terra serotina ?  quare ergo dixit populus meus : Recessimus ;  non veniemus ultra ad te ?</span>
</div>
<hr>
<div class="verse">
  <span class="verse-num">32</span><span class="verse-text">Numquid obliviscetur virgo ornamenti sui,  aut sponsa fasciæ pectoralis suæ ?  populus vero meus oblitus est mei diebus innumeris.</span>
</div>
<hr>
<div class="verse">
  <span class="verse-num">33</span><span class="verse-text">Quid niteris bonam ostendere viam tuam  ad quærendam dilectionem,  quæ insuper et malitias tuas docuisti vias tuas,</span>
</div>
<hr>
<div class="verse">
  <span class="verse-num">34</span><span class="verse-text">et in alis tuis inventus est sanguis animarum pauperum et innocentum ?  non in fossis inveni eos,  sed in omnibus quæ supra memoravi.</span>
</div>
<hr>
<div class="verse">
  <span class="verse-num">35</span><span class="verse-text">Et dixisti : Absque peccato et innocens ego sum,  et propterea avertatur furor tuus a me.  Ecce ego judicio contendam tecum,  eo quod dixeris : Non peccavi.</span>
</div>
<hr>
<div class="verse">
  <span class="verse-num">36</span><span class="verse-text">Quam vilis facta es nimis, iterans vias tuas !  et ab Ægypto confunderis,  sicut confusa es ab Assur.</span>
</div>
<hr>
<div class="verse">
  <span class="verse-num">37</span><span class="verse-text">Nam et ab ista egredieris,  et manus tuæ erunt super caput tuum :  quoniam obtrivit Dominus confidentiam tuam,  et nihil habebis prosperum in ea.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 2 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
