<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 11</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 11</h1>
<div class="verse">
  <span class="verse-num">1</span><span class="verse-text">Verbum quod factum est a Domino ad Jeremiam, dicens :</span>
</div>
<hr>
<div class="verse">
  <span class="verse-num">2</span><span class="verse-text">Audite verba pacti hujus,  et loquimini ad viros Juda,  et ad habitatores Jerusalem,</span>
</div>
<hr>
<div class="verse">
  <span class="verse-num">3</span><span class="verse-text">et dices ad eos : Hæc dicit Dominus Deus Israël :  Maledictus vir qui non audierit verba pacti hujus</span>
</div>
<hr>
<div class="verse">
  <span class="verse-num">4</span><span class="verse-text">quod præcepi patribus vestris,  in die qua eduxi eos de terra Ægypti,  de fornace ferrea, dicens :  Audite vocem meam, et facite omnia quæ præcipio vobis,  et eritis mihi in populum,  et ego ero vobis in Deum :</span>
</div>
<hr>
<div class="verse">
  <span class="verse-num">5</span><span class="verse-text">ut suscitem juramentum quod juravi patribus vestris,  daturum me eis terram fluentem lacte et melle,  sicut est dies hæc. Et respondi, et dixi : Amen, Domine.</span>
</div>
<hr>
<div class="verse">
  <span class="verse-num">6</span><span class="verse-text">Et dixit Dominus ad me :  Vociferare omnia verba hæc in civitatibus Juda,  et foris Jerusalem, dicens :  Audite verba pacti hujus, et facite illa,</span>
</div>
<hr>
<div class="verse">
  <span class="verse-num">7</span><span class="verse-text">quia contestans contestatus sum patres vestros,  in die qua eduxi eos de terra Ægypti, usque ad diem hanc :  mane consurgens contestatus sum,  et dixi : Audite vocem meam.</span>
</div>
<hr>
<div class="verse">
  <span class="verse-num">8</span><span class="verse-text">Et non audierunt, nec inclinaverunt aurem suam,  sed abierunt, unusquisque in pravitate cordis sui mali :  et induxi super eos omnia verba pacti hujus  quod præcepi ut facerent,  et non fecerunt.</span>
</div>
<hr>
<div class="verse">
  <span class="verse-num">9</span><span class="verse-text">Et dixit Dominus ad me :  Inventa est conjuratio in viris Juda et in habitatoribus Jerusalem.</span>
</div>
<hr>
<div class="verse">
  <span class="verse-num">10</span><span class="verse-text">Reversi sunt ad iniquitates patrum suorum priores,  qui noluerunt audire verba mea :  et hi ergo abierunt post deos alienos, ut servirent eis :  irritum fecerunt domus Israël et domus Juda pactum meum  quod pepigi cum patribus eorum.</span>
</div>
<hr>
<div class="verse">
  <span class="verse-num">11</span><span class="verse-text">Quam ob rem hæc dicit Dominus :  Ecce ego inducam super eos mala  de quibus exire non poterunt :  et clamabunt ad me, et non exaudiam eos.</span>
</div>
<hr>
<div class="verse">
  <span class="verse-num">12</span><span class="verse-text">Et ibunt civitates Juda et habitatores Jerusalem,  et clamabunt ad deos quibus libant,  et non salvabunt eos in tempore afflictionis eorum.</span>
</div>
<hr>
<div class="verse">
  <span class="verse-num">13</span><span class="verse-text">Secundum numerum enim civitatum tuarum  erant dii tui, Juda :  et secundum numerum viarum Jerusalem,  posuisti aras confusionis,  aras ad libandum Baalim.</span>
</div>
<hr>
<div class="verse">
  <span class="verse-num">14</span><span class="verse-text">Tu ergo noli orare pro populo hoc,  et ne assumas pro eis laudem et orationem,  quia non exaudiam in tempore clamoris eorum ad me,  in tempore afflictionis eorum.</span>
</div>
<hr>
<div class="verse">
  <span class="verse-num">15</span><span class="verse-text">Quid est, quod dilectus meus in domo mea fecit scelera multa ?  numquid carnes sanctæ auferent a te malitias tuas,  in quibus gloriata es ?</span>
</div>
<hr>
<div class="verse">
  <span class="verse-num">16</span><span class="verse-text">Olivam uberem, pulchram, fructiferam, speciosam,  vocavit Dominus nomen tuum :  ad vocem loquelæ, grandis exarsit ignis in ea,  et combusta sunt fruteta ejus.</span>
</div>
<hr>
<div class="verse">
  <span class="verse-num">17</span><span class="verse-text">Et Dominus exercituum, qui plantavit te,  locutus est super te malum,  pro malis domus Israël, et domus Juda,  quæ fecerunt sibi ad irritandum me,  libantes Baalim.</span>
</div>
<hr>
<div class="verse">
  <span class="verse-num">18</span><span class="verse-text">Tu autem, Domine, demonstrasti mihi, et cognovi :  tunc ostendisti mihi studia eorum.</span>
</div>
<hr>
<div class="verse">
  <span class="verse-num">19</span><span class="verse-text">Et ego quasi agnus mansuetus,  qui portatur ad victimam :  et non cognovi quia cogitaverunt super me consilia, dicentes :  Mittamus lignum in panem ejus,  et eradamus eum de terra viventium,  et nomen ejus non memoretur amplius.</span>
</div>
<hr>
<div class="verse">
  <span class="verse-num">20</span><span class="verse-text">Tu autem, Domine Sabaoth, qui judicas juste,  et probas renes et corda,  videam ultionem tuam ex eis :  tibi enim revelavi causam meam.</span>
</div>
<hr>
<div class="verse">
  <span class="verse-num">21</span><span class="verse-text">Propterea hæc dicit Dominus ad viros Anathoth,  qui quærunt animam tuam, et dicunt :  Non prophetabis in nomine Domini,  et non morieris in manibus nostris :</span>
</div>
<hr>
<div class="verse">
  <span class="verse-num">22</span><span class="verse-text">propterea hæc dicit Dominus exercituum :  Ecce ego visitabo super eos :  juvenes morientur in gladio ;  filii eorum et filiæ eorum morientur in fame.</span>
</div>
<hr>
<div class="verse">
  <span class="verse-num">23</span><span class="verse-text">Et reliquiæ non erunt ex eis :  inducam enim malum super viros Anathoth,  annum visitationis eorum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 11 }
      };
    </script>
    <script src="../assets/app.js"></script>
  </body>
</html>
