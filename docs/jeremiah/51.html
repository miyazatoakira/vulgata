<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 51</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 51</h1>
<div class="verse">
  <span class="verse-num">1</span><span class="verse-text">Hæc dicit Dominus :  Ecce ego suscitabo super Babylonem et super habitatores ejus,  qui cor suum levaverunt contra me,  quasi ventum pestilentem :</span>
</div>
<hr>
<div class="verse">
  <span class="verse-num">2</span><span class="verse-text">et mittam in Babylonem ventilatores,  et ventilabunt eam et demolientur terram ejus,  quoniam venerunt super eam undique in die afflictionis ejus.</span>
</div>
<hr>
<div class="verse">
  <span class="verse-num">3</span><span class="verse-text">Non tendat qui tendit arcum suum,  et non ascendat loricatus :  nolite parcere juvenibus ejus ;  interficite omnem militiam ejus.</span>
</div>
<hr>
<div class="verse">
  <span class="verse-num">4</span><span class="verse-text">Et cadent interfecti in terra Chaldæorum,  et vulnerati in regionibus ejus.</span>
</div>
<hr>
<div class="verse">
  <span class="verse-num">5</span><span class="verse-text">Quoniam non fuit viduatus Israël et Juda  a Deo suo, Domino exercituum,  terra autem eorum repleta est delicto  a Sancto Israël.</span>
</div>
<hr>
<div class="verse">
  <span class="verse-num">6</span><span class="verse-text">Fugite de medio Babylonis,  et salvet unusquisque animam suam :  nolite tacere super iniquitatem ejus,  quoniam tempus ultionis est a Domino :  vicissitudinem ipse retribuet ei.</span>
</div>
<hr>
<div class="verse">
  <span class="verse-num">7</span><span class="verse-text">Calix aureus Babylon in manu Domini,  inebrians omnem terram :  de vino ejus biberunt gentes,  et ideo commotæ sunt.</span>
</div>
<hr>
<div class="verse">
  <span class="verse-num">8</span><span class="verse-text">Subito cecidit Babylon, et contrita est.  Ululate super eam :  tollite resinam ad dolorem ejus,  si forte sanetur.</span>
</div>
<hr>
<div class="verse">
  <span class="verse-num">9</span><span class="verse-text">Curavimus Babylonem, et non est sanata :  derelinquamus eam, et eamus unusquisque in terram suam :  quoniam pervenit usque ad cælos judicium ejus,  et elevatum est usque ad nubes.</span>
</div>
<hr>
<div class="verse">
  <span class="verse-num">10</span><span class="verse-text">Protulit Dominus justitias nostras :  venite, et narremus in Sion opus Domini Dei nostri.</span>
</div>
<hr>
<div class="verse">
  <span class="verse-num">11</span><span class="verse-text">Acuite sagittas, implete pharetras :  suscitavit Dominus spiritum regum Medorum :  et contra Babylonem mens ejus est ut perdat eam,  quoniam ultio Domini est,  ultio templi sui.</span>
</div>
<hr>
<div class="verse">
  <span class="verse-num">12</span><span class="verse-text">Super muros Babylonis levate signum,  augete custodiam, levate custodes,  præparate insidias :  quia cogitavit Dominus,  et fecit quæcumque locutus est contra habitatores Babylonis.</span>
</div>
<hr>
<div class="verse">
  <span class="verse-num">13</span><span class="verse-text">Quæ habitas super aquas multas,  locuples in thesauris :  venit finis tuus, pedalis præcisionis tuæ.</span>
</div>
<hr>
<div class="verse">
  <span class="verse-num">14</span><span class="verse-text">Juravit Dominus exercituum per animam suam :  Quoniam replebo te hominibus quasi brucho,  et super te celeuma cantabitur.</span>
</div>
<hr>
<div class="verse">
  <span class="verse-num">15</span><span class="verse-text">Qui fecit terram in fortitudine sua,  præparavit orbem in sapientia sua,  et prudentia sua extendit cælos.</span>
</div>
<hr>
<div class="verse">
  <span class="verse-num">16</span><span class="verse-text">Dante eo vocem, multiplicantur aquæ in cælo :  qui levat nubes ab extremo terræ,  fulgura in pluviam fecit,  et produxit ventum de thesauris suis.</span>
</div>
<hr>
<div class="verse">
  <span class="verse-num">17</span><span class="verse-text">Stultus factus est omnis homo a scientia ;  confusus est omnis conflator in sculptili :  quia mendax est conflatio eorum,  nec est spiritus in eis.</span>
</div>
<hr>
<div class="verse">
  <span class="verse-num">18</span><span class="verse-text">Vana sunt opera, et risu digna :  in tempore visitationis suæ peribunt.</span>
</div>
<hr>
<div class="verse">
  <span class="verse-num">19</span><span class="verse-text">Non sicut hæc, pars Jacob,  quia qui fecit omnia ipse est :  et Israël sceptrum hæreditatis ejus :  Dominus exercituum nomen ejus.</span>
</div>
<hr>
<div class="verse">
  <span class="verse-num">20</span><span class="verse-text">Collidis tu mihi vasa belli :  et ego collidam in te gentes,  et disperdam in te regna :</span>
</div>
<hr>
<div class="verse">
  <span class="verse-num">21</span><span class="verse-text">et collidam in te equum et equitem ejus :  et collidam in te currum et ascensorem ejus :</span>
</div>
<hr>
<div class="verse">
  <span class="verse-num">22</span><span class="verse-text">et collidam in te virum et mulierem :  et collidam in te senem et puerum :  et collidam in te juvenem et virginem :</span>
</div>
<hr>
<div class="verse">
  <span class="verse-num">23</span><span class="verse-text">et collidam in te pastorem et gregem ejus :  et collidam in te agricolam et jugales ejus :  et collidam in te duces et magistratus :</span>
</div>
<hr>
<div class="verse">
  <span class="verse-num">24</span><span class="verse-text">et reddam Babyloni, et cunctis habitatoribus Chaldææ,  omne malum suum quod fecerunt in Sion,  in oculis vestris, ait Dominus.</span>
</div>
<hr>
<div class="verse">
  <span class="verse-num">25</span><span class="verse-text">Ecce ego ad te, mons pestifer, ait Dominus,  qui corrumpis universam terram :  et extendam manum meam super te,  et evolvam te de petris,  et dabo te in montem combustionis :</span>
</div>
<hr>
<div class="verse">
  <span class="verse-num">26</span><span class="verse-text">et non tollent de te lapidem in angulum,  et lapidem in fundamenta :  sed perditus in æternum eris, ait Dominus.</span>
</div>
<hr>
<div class="verse">
  <span class="verse-num">27</span><span class="verse-text">Levate signum in terra,  clangite buccina in gentibus,  sanctificate super eam gentes,  annuntiate contra illam regibus Ararat, Menni, et Ascenez :  numerate contra eam Taphsar,  adducite equum quasi bruchum aculeatum.</span>
</div>
<hr>
<div class="verse">
  <span class="verse-num">28</span><span class="verse-text">Sanctificate contra eam gentes,  reges Mediæ, duces ejus, et universos magistratus ejus,  cunctamque terram potestatis ejus.</span>
</div>
<hr>
<div class="verse">
  <span class="verse-num">29</span><span class="verse-text">Et commovebitur terra et conturbabitur,  quia evigilabit contra Babylonem cogitatio Domini,  ut ponat terram Babylonis desertam et inhabitabilem.</span>
</div>
<hr>
<div class="verse">
  <span class="verse-num">30</span><span class="verse-text">Cessaverunt fortes Babylonis a prælio ;  habitaverunt in præsidiis :  devoratum est robur eorum,  et facti sunt quasi mulieres :  incensa sunt tabernacula ejus,  contriti sunt vectes ejus.</span>
</div>
<hr>
<div class="verse">
  <span class="verse-num">31</span><span class="verse-text">Currens obviam currenti veniet,  et nuntius obvius nuntianti,  ut annuntiet regi Babylonis  quia capta est civitas ejus a summo usque ad summum.</span>
</div>
<hr>
<div class="verse">
  <span class="verse-num">32</span><span class="verse-text">Et vada præoccupata sunt,  et paludes incensæ sunt igni,  et viri bellatores conturbati sunt.</span>
</div>
<hr>
<div class="verse">
  <span class="verse-num">33</span><span class="verse-text">Quia hæc dicit Dominus exercituum, Deus Israël :  Filia Babylonis quasi area,  tempus trituræ ejus :  adhuc modicum, et veniet tempus messionis ejus.</span>
</div>
<hr>
<div class="verse">
  <span class="verse-num">34</span><span class="verse-text">Comedit me, devoravit me Nabuchodonosor rex Babylonis :  reddidit me quasi vas inane,  absorbuit me quasi draco,  replevit ventrem suum teneritudine mea, et ejecit me.</span>
</div>
<hr>
<div class="verse">
  <span class="verse-num">35</span><span class="verse-text">Iniquitas adversum me  et caro mea super Babylonem,  dicit habitatio Sion :  et sanguis meus super habitatores Chaldææ, dicit Jerusalem.</span>
</div>
<hr>
<div class="verse">
  <span class="verse-num">36</span><span class="verse-text">Propterea hæc dicit Dominus :  Ecce ego judicabo causam tuam,  et ulciscar ultionem tuam :  et desertum faciam mare ejus,  et siccabo venam ejus.</span>
</div>
<hr>
<div class="verse">
  <span class="verse-num">37</span><span class="verse-text">Et erit Babylon in tumulos,  habitatio draconum, stupor et sibilus,  eo quod non sit habitator.</span>
</div>
<hr>
<div class="verse">
  <span class="verse-num">38</span><span class="verse-text">Simul ut leones rugient ;  excutient comas veluti catuli leonum.</span>
</div>
<hr>
<div class="verse">
  <span class="verse-num">39</span><span class="verse-text">In calore eorum ponam potus eorum,  et inebriabo eos ut sopiantur,  et dormiant somnum sempiternum,  et non consurgant, dicit Dominus.</span>
</div>
<hr>
<div class="verse">
  <span class="verse-num">40</span><span class="verse-text">Deducam eos quasi agnos ad victimam,  et quasi arietes cum hædis.</span>
</div>
<hr>
<div class="verse">
  <span class="verse-num">41</span><span class="verse-text">Quomodo capta est Sesach,  et comprehensa est inclyta universæ terræ !  quomodo facta est in stuporem Babylon inter gentes !</span>
</div>
<hr>
<div class="verse">
  <span class="verse-num">42</span><span class="verse-text">Ascendit super Babylonem mare :  multitudine fluctuum ejus operta est.</span>
</div>
<hr>
<div class="verse">
  <span class="verse-num">43</span><span class="verse-text">Factæ sunt civitates ejus in stuporem,  terra inhabitabilis et deserta,  terra in qua nullus habitet,  nec transeat per eam filius hominis.</span>
</div>
<hr>
<div class="verse">
  <span class="verse-num">44</span><span class="verse-text">Et visitabo super Bel in Babylone,  et ejiciam quod absorbuerat de ore ejus :  et non confluent ad eum ultra gentes,  siquidem et murus Babylonis corruet.</span>
</div>
<hr>
<div class="verse">
  <span class="verse-num">45</span><span class="verse-text">Egredimini de medio ejus, populus meus,  ut salvet unusquisque animam suam ab ira furoris Domini,</span>
</div>
<hr>
<div class="verse">
  <span class="verse-num">46</span><span class="verse-text">et ne forte mollescat cor vestrum,  et timeatis auditum qui audietur in terra :  et veniet in anno auditio,  et post hunc annum auditio,  et iniquitas in terra,  et dominator super dominatorem.</span>
</div>
<hr>
<div class="verse">
  <span class="verse-num">47</span><span class="verse-text">Propterea ecce dies veniunt,  et visitabo super sculptilia Babylonis,  et omnis terra ejus confundetur,  et universi interfecti ejus cadent in medio ejus.</span>
</div>
<hr>
<div class="verse">
  <span class="verse-num">48</span><span class="verse-text">Et laudabunt super Babylonem cæli et terra,  et omnia quæ in eis sunt :  quia ab aquilone venient ei prædones, ait Dominus.</span>
</div>
<hr>
<div class="verse">
  <span class="verse-num">49</span><span class="verse-text">Et quomodo fecit Babylon,  ut caderent occisi in Israël,  sic de Babylone  cadent occisi in universa terra.</span>
</div>
<hr>
<div class="verse">
  <span class="verse-num">50</span><span class="verse-text">Qui fugistis gladium, venite,  nolite stare :  recordamini procul Domini,  et Jerusalem ascendat super cor vestrum.</span>
</div>
<hr>
<div class="verse">
  <span class="verse-num">51</span><span class="verse-text">Confusi sumus, quoniam audivimus opprobrium :  operuit ignominia facies nostras,  quia venerunt alieni super sanctificationem domus Domini.</span>
</div>
<hr>
<div class="verse">
  <span class="verse-num">52</span><span class="verse-text">Propterea ecce dies veniunt, ait Dominus,  et visitabo super sculptilia ejus,  et in omni terra ejus mugiet vulneratus.</span>
</div>
<hr>
<div class="verse">
  <span class="verse-num">53</span><span class="verse-text">Si ascenderit Babylon in cælum,  et firmaverit in excelso robur suum,  a me venient vastatores ejus, ait Dominus.</span>
</div>
<hr>
<div class="verse">
  <span class="verse-num">54</span><span class="verse-text">Vox clamoris de Babylone,  et contritio magna de terra Chaldæorum :</span>
</div>
<hr>
<div class="verse">
  <span class="verse-num">55</span><span class="verse-text">quoniam vastavit Dominus Babylonem,  et perdidit ex ea vocem magnam :  et sonabunt fluctus eorum quasi aquæ multæ ;  dedit sonitum vox eorum :</span>
</div>
<hr>
<div class="verse">
  <span class="verse-num">56</span><span class="verse-text">quia venit super eam, id est super Babylonem, prædo,  et apprehensi sunt fortes ejus,  et emarcuit arcus eorum,  quia fortis ultor Dominus reddens retribuet.</span>
</div>
<hr>
<div class="verse">
  <span class="verse-num">57</span><span class="verse-text">Et inebriabo principes ejus, et sapientes ejus,  et duces ejus, et magistratus ejus, et fortes ejus :  et dormient somnum sempiternum,  et non expergiscentur, ait Rex  (Dominus exercituum nomen ejus).</span>
</div>
<hr>
<div class="verse">
  <span class="verse-num">58</span><span class="verse-text">Hæc dicit Dominus exercituum :  Murus Babylonis ille latissimus suffossione suffodietur,  et portæ ejus excelsæ igni comburentur,  et labores populorum ad nihilum,  et gentium in ignem erunt, et disperibunt.</span>
</div>
<hr>
<div class="verse">
  <span class="verse-num">59</span><span class="verse-text">Verbum quod præcepit Jeremias propheta Saraiæ filio Neriæ filii Maasiæ, cum pergeret cum Sedecia rege in Babylonem, in anno quarto regni ejus : Saraias autem erat princeps prophetiæ.</span>
</div>
<hr>
<div class="verse">
  <span class="verse-num">60</span><span class="verse-text">Et scripsit Jeremias omne malum quod venturum erat super Babylonem, in libro uno : omnia verba hæc quæ scripta sunt contra Babylonem.</span>
</div>
<hr>
<div class="verse">
  <span class="verse-num">61</span><span class="verse-text">Et dixit Jeremias ad Saraiam : Cum veneris in Babylonem, et videris, et legeris omnia verba hæc,</span>
</div>
<hr>
<div class="verse">
  <span class="verse-num">62</span><span class="verse-text">dices : Domine, tu locutus es contra locum istum, ut disperderes eum, ne sit qui in eo habitet, ab homine usque ad pecus, et ut sit perpetua solitudo.</span>
</div>
<hr>
<div class="verse">
  <span class="verse-num">63</span><span class="verse-text">Cumque compleveris legere librum istum, ligabis ad eum lapidem, et projicies illum in medium Euphraten,</span>
</div>
<hr>
<div class="verse">
  <span class="verse-num">64</span><span class="verse-text">et dices : Sic submergetur Babylon, et non consurget a facie afflictionis quam ego adduco super eam, et dissolvetur. Hucusque verba Jeremiæ.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 51 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
