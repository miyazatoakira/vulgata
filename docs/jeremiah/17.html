<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 17</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 17</h1>
<div class="verse">
  <span class="verse-num">1</span><span class="verse-text">Peccatum Juda scriptum est stylo ferreo  in ungue adamantino,  exaratum super latitudinem cordis eorum,  et in cornibus ararum eorum.</span>
</div>
<hr>
<div class="verse">
  <span class="verse-num">2</span><span class="verse-text">Cum recordati fuerint filii eorum ararum suarum,  et lucorum suorum,  lignorumque frondentium,  in montibus excelsis,</span>
</div>
<hr>
<div class="verse">
  <span class="verse-num">3</span><span class="verse-text">sacrificantes in agro :  fortitudinem tuam, et omnes thesauros tuos in direptionem dabo ;  excelsa tua propter peccata in universis finibus tuis.</span>
</div>
<hr>
<div class="verse">
  <span class="verse-num">4</span><span class="verse-text">Et relinqueris sola ab hæreditate tua, quam dedi tibi,  et servire te faciam inimicis tuis in terra quam ignoras :  quoniam ignem succendisti in furore meo :  usque in æternum ardebit.</span>
</div>
<hr>
<div class="verse">
  <span class="verse-num">5</span><span class="verse-text">Hæc dicit Dominus :  Maledictus homo qui confidit in homine,  et ponit carnem brachium suum,  et a Domino recedit cor ejus.</span>
</div>
<hr>
<div class="verse">
  <span class="verse-num">6</span><span class="verse-text">Erit enim quasi myricæ in deserto,  et non videbit cum venerit bonum :  sed habitabit in siccitate in deserto,  in terra salsuginis et inhabitabili.</span>
</div>
<hr>
<div class="verse">
  <span class="verse-num">7</span><span class="verse-text">Benedictus vir qui confidit in Domino,  et erit Dominus fiducia ejus.</span>
</div>
<hr>
<div class="verse">
  <span class="verse-num">8</span><span class="verse-text">Et erit quasi lignum quod transplantatur super aquas,  quod ad humorem mittit radices suas,  et non timebit cum venerit æstus :  et erit folium ejus viride,  et in tempore siccitatis non erit sollicitum,  nec aliquando desinet facere fructum.</span>
</div>
<hr>
<div class="verse">
  <span class="verse-num">9</span><span class="verse-text">Pravum est cor omnium, et inscrutabile :  quis cognoscet illud ?</span>
</div>
<hr>
<div class="verse">
  <span class="verse-num">10</span><span class="verse-text">Ego Dominus scrutans cor,  et probans renes :  qui do unicuique juxta viam suam,  et juxta fructum adinventionum suarum.</span>
</div>
<hr>
<div class="verse">
  <span class="verse-num">11</span><span class="verse-text">Perdix fovit quæ non peperit :  fecit divitias, et non in judicio :  in dimidio dierum suorum derelinquet eas,  et in novissimo suo erit insipiens.</span>
</div>
<hr>
<div class="verse">
  <span class="verse-num">12</span><span class="verse-text">Solium gloriæ altitudinis a principio,  locus sanctificationis nostræ.</span>
</div>
<hr>
<div class="verse">
  <span class="verse-num">13</span><span class="verse-text">Exspectatio Israël, Domine,  omnes qui te derelinquunt confundentur :  recedentes a te, in terra scribentur,  quoniam dereliquerunt venam aquarum viventium Dominum.</span>
</div>
<hr>
<div class="verse">
  <span class="verse-num">14</span><span class="verse-text">Sana me, Domine, et sanabor :  salvum me fac, et salvus ero :  quoniam laus mea tu es.</span>
</div>
<hr>
<div class="verse">
  <span class="verse-num">15</span><span class="verse-text">Ecce ipsi dicunt ad me :  Ubi est verbum Domini ? veniat :</span>
</div>
<hr>
<div class="verse">
  <span class="verse-num">16</span><span class="verse-text">et ego non sum turbatus, te pastorem sequens :  et diem hominis non desideravi, tu scis :  quod egressum est de labiis meis, rectum in conspectu tuo fuit.</span>
</div>
<hr>
<div class="verse">
  <span class="verse-num">17</span><span class="verse-text">Non sis tu mihi formidini :  spes mea tu in die afflictionis.</span>
</div>
<hr>
<div class="verse">
  <span class="verse-num">18</span><span class="verse-text">Confundantur qui me persequuntur,  et non confundar ego :  paveant illi,  et non paveam ego :  induc super eos diem afflictionis,  et duplici contritione contere eos.</span>
</div>
<hr>
<div class="verse">
  <span class="verse-num">19</span><span class="verse-text">Hæc dicit Dominus ad me : Vade, et sta in porta filiorum populi, per quam ingrediuntur reges Juda, et egrediuntur, et in cunctis portis Jerusalem :</span>
</div>
<hr>
<div class="verse">
  <span class="verse-num">20</span><span class="verse-text">et dices ad eos :   Audite verbum Domini,  reges Juda, et omnis Juda,  cunctique habitatores Jerusalem,  qui ingredimini per portas istas.</span>
</div>
<hr>
<div class="verse">
  <span class="verse-num">21</span><span class="verse-text">Hæc dicit Dominus :  Custodite animas vestras,  et nolite portare pondera in die sabbati,  nec inferatis per portas Jerusalem :</span>
</div>
<hr>
<div class="verse">
  <span class="verse-num">22</span><span class="verse-text">et nolite ejicere onera de domibus vestris in die sabbati,  et omne opus non facietis :  sanctificate diem sabbati,  sicut præcepi patribus vestris.</span>
</div>
<hr>
<div class="verse">
  <span class="verse-num">23</span><span class="verse-text">Et non audierunt, nec inclinaverunt aurem suam :  sed induraverunt cervicem suam, ne audirent me,  et ne acciperent disciplinam.</span>
</div>
<hr>
<div class="verse">
  <span class="verse-num">24</span><span class="verse-text">Et erit : si audieritis me, dicit Dominus,  ut non inferatis onera per portas civitatis hujus in die sabbati :  et si sanctificaveritis diem sabbati,  ne faciatis in eo omne opus :</span>
</div>
<hr>
<div class="verse">
  <span class="verse-num">25</span><span class="verse-text">ingredientur per portas civitatis hujus reges et principes,  sedentes super solium David,  et ascendentes in curribus et equis,  ipsi et principes eorum,  viri Juda, et habitatores Jerusalem :  et habitabitur civitas hæc in sempiternum.</span>
</div>
<hr>
<div class="verse">
  <span class="verse-num">26</span><span class="verse-text">Et venient de civitatibus Juda,  et de circuitu Jerusalem,  et de terra Benjamin,  et de campestribus, et de montuosis, et ab austro,  portantes holocaustum, et victimam,  et sacrificium, et thus,  et inferent oblationem in domum Domini.</span>
</div>
<hr>
<div class="verse">
  <span class="verse-num">27</span><span class="verse-text">Si autem non audieritis me  ut sanctificetis diem sabbati,  et ne portetis onus,  et ne inferatis per portas Jerusalem in die sabbati,  succendam ignem in portis ejus,  et devorabit domos Jerusalem,  et non extinguetur.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 17 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
