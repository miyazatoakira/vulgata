<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 5</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 5</h1>
<div class="verse">
  <span class="verse-num">1</span><span class="verse-text">Circuite vias Jerusalem,  et aspicite, et considerate,  et quærite in plateis ejus,  an inveniatis virum facientem judicium,  et quærentem fidem :  et propitius ero ei.</span>
</div>
<hr>
<div class="verse">
  <span class="verse-num">2</span><span class="verse-text">Quod si etiam : Vivit Dominus, dixerint,  et hoc falso jurabunt.</span>
</div>
<hr>
<div class="verse">
  <span class="verse-num">3</span><span class="verse-text">Domine, oculi tui respiciunt fidem :  percussisti eos, et non doluerunt ;  attrivisti eos, et renuerunt accipere disciplinam :  induraverunt facies suas supra petram,  et noluerunt reverti.</span>
</div>
<hr>
<div class="verse">
  <span class="verse-num">4</span><span class="verse-text">Ego autem dixi : Forsitan pauperes sunt et stulti,  ignorantes viam Domini,  judicium Dei sui.</span>
</div>
<hr>
<div class="verse">
  <span class="verse-num">5</span><span class="verse-text">Ibo igitur ad optimates, et loquar eis :  ipsi enim cognoverunt viam Domini,  judicium Dei sui :  et ecce magis hi simul confregerunt jugum ;  ruperunt vincula.</span>
</div>
<hr>
<div class="verse">
  <span class="verse-num">6</span><span class="verse-text">Idcirco percussit eos leo de silva ;  lupus ad vesperam vastavit eos :  pardus vigilans super civitates eorum :  omnis qui egressus fuerit ex eis capietur :  quia multiplicatæ sunt prævaricationes eorum ;  confortatæ sunt aversiones eorum.</span>
</div>
<hr>
<div class="verse">
  <span class="verse-num">7</span><span class="verse-text">Super quo propitius tibi esse potero ?  filii tui dereliquerunt me,  et jurant in his qui non sunt dii.  Saturavi eos, et mœchati sunt,  et in domo meretricis luxuriabantur.</span>
</div>
<hr>
<div class="verse">
  <span class="verse-num">8</span><span class="verse-text">Equi amatores et emissarii facti sunt :  unusquisque ad uxorem proximi sui hinniebat.</span>
</div>
<hr>
<div class="verse">
  <span class="verse-num">9</span><span class="verse-text">Numquid super his non visitabo, dicit Dominus,  et in gente tali non ulciscetur anima mea ?</span>
</div>
<hr>
<div class="verse">
  <span class="verse-num">10</span><span class="verse-text">Ascendite muros ejus, et dissipate :  consummationem autem nolite facere :  auferte propagines ejus,  quia non sunt Domini.</span>
</div>
<hr>
<div class="verse">
  <span class="verse-num">11</span><span class="verse-text">Prævaricatione enim prævaricata est in me  domus Israël, et domus Juda, ait Dominus.</span>
</div>
<hr>
<div class="verse">
  <span class="verse-num">12</span><span class="verse-text">Negaverunt Dominum, et dixerunt :  Non est ipse : neque veniet super nos malum :  gladium et famem non videbimus.</span>
</div>
<hr>
<div class="verse">
  <span class="verse-num">13</span><span class="verse-text">Prophetæ fuerunt in ventum locuti,  et responsum non fuit in eis :  hæc ergo evenient illis.</span>
</div>
<hr>
<div class="verse">
  <span class="verse-num">14</span><span class="verse-text">Hæc dicit Dominus Deus exercituum :  Quia locuti estis verbum istud,  ecce ego do verba mea in ore tuo in ignem,  et populum istum in ligna,  et vorabit eos.</span>
</div>
<hr>
<div class="verse">
  <span class="verse-num">15</span><span class="verse-text">Ecce ego adducam super vos gentem de longinquo,  domus Israël, ait Dominus :  gentem robustam,  gentem antiquam,  gentem cujus ignorabis linguam,  nec intelliges quid loquatur.</span>
</div>
<hr>
<div class="verse">
  <span class="verse-num">16</span><span class="verse-text">Pharetra ejus quasi sepulchrum patens ;  universi fortes.</span>
</div>
<hr>
<div class="verse">
  <span class="verse-num">17</span><span class="verse-text">Et comedet segetes tuas et panem tuum ;  devorabit filios tuos et filias tuas ;  comedet gregem tuum et armenta tua ;  comedet vineam tuam et ficum tuam :  et conteret urbes munitas tuas,  in quibus tu habes fiduciam, gladio.</span>
</div>
<hr>
<div class="verse">
  <span class="verse-num">18</span><span class="verse-text">Verumtamen in diebus illis, ait Dominus,  non faciam vos in consummationem.</span>
</div>
<hr>
<div class="verse">
  <span class="verse-num">19</span><span class="verse-text">Quod si dixeritis :  Quare fecit nobis Dominus Deus noster hæc omnia ?  dices ad eos :  Sicut dereliquistis me,  et servistis deo alieno in terra vestra,  sic servietis alienis in terra non vestra.</span>
</div>
<hr>
<div class="verse">
  <span class="verse-num">20</span><span class="verse-text">Annuntiate hoc domui Jacob,  et auditum facite in Juda, dicentes :</span>
</div>
<hr>
<div class="verse">
  <span class="verse-num">21</span><span class="verse-text">Audi, popule stulte, qui non habes cor :  qui habentes oculos, non videtis ;  et aures, et non auditis.</span>
</div>
<hr>
<div class="verse">
  <span class="verse-num">22</span><span class="verse-text">Me ergo non timebitis, ait Dominus,  et a facie mea non dolebitis ?  qui posui arenam terminum mari,  præceptum sempiternum quod non præteribit :  et commovebuntur, et non poterunt ;  et intumescent fluctus ejus, et non transibunt illud.</span>
</div>
<hr>
<div class="verse">
  <span class="verse-num">23</span><span class="verse-text">Populo autem huic factum est cor incredulum et exasperans :  recesserunt, et abierunt.</span>
</div>
<hr>
<div class="verse">
  <span class="verse-num">24</span><span class="verse-text">Et non dixerunt in corde suo :  Metuamus Dominum Deum nostrum,  qui dat nobis pluviam temporaneam et serotinam in tempore suo,  plenitudinem annuæ messis custodientem nobis.</span>
</div>
<hr>
<div class="verse">
  <span class="verse-num">25</span><span class="verse-text">Iniquitates vestræ declinaverunt hæc,  et peccata vestra prohibuerunt bonum a vobis :</span>
</div>
<hr>
<div class="verse">
  <span class="verse-num">26</span><span class="verse-text">quia inventi sunt in populo meo impii insidiantes quasi aucupes,  laqueos ponentes et pedicas ad capiendos viros.</span>
</div>
<hr>
<div class="verse">
  <span class="verse-num">27</span><span class="verse-text">Sicut decipula plena avibus,  sic domus eorum plenæ dolo :  ideo magnificati sunt et ditati.</span>
</div>
<hr>
<div class="verse">
  <span class="verse-num">28</span><span class="verse-text">Incrassati sunt et impinguati,  et præterierunt sermones meos pessime.  Causam viduæ non judicaverunt,  causam pupilli non direxerunt,  et judicium pauperum non judicaverunt.</span>
</div>
<hr>
<div class="verse">
  <span class="verse-num">29</span><span class="verse-text">Numquid super his non visitabo, dicit Dominus,  aut super gentem hujuscemodi non ulciscetur anima mea ?</span>
</div>
<hr>
<div class="verse">
  <span class="verse-num">30</span><span class="verse-text">Stupor et mirabilia facta sunt in terra :</span>
</div>
<hr>
<div class="verse">
  <span class="verse-num">31</span><span class="verse-text">prophetæ prophetabant mendacium,  et sacerdotes applaudebant manibus suis,  et populus meus dilexit talia.  Quid igitur fiet in novissimo ejus ?</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 5 }
      };
    </script>
    <script src="../assets/app.js"></script>
  </body>
</html>
