<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 49</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 49</h1>
<div class="verse">
  <span class="verse-num">1</span><span class="verse-text">Ad filios Ammon.   Hæc dicit Dominus :  Numquid non filii sunt Israël,  aut hæres non est ei ?  cur igitur hæreditate possedit Melchom Gad,  et populus ejus in urbibus ejus habitavit ?</span>
</div>
<hr>
<div class="verse">
  <span class="verse-num">2</span><span class="verse-text">Ideo ecce dies veniunt, dicit Dominus,  et auditum faciam super Rabbath filiorum Ammon fremitum prælii,  et erit in tumultum dissipata,  filiæque ejus igni succendentur,  et possidebit Israël possessores suos, ait Dominus.</span>
</div>
<hr>
<div class="verse">
  <span class="verse-num">3</span><span class="verse-text">Ulula, Hesebon, quoniam vastata est Hai ;  clamate, filiæ Rabbath :  accingite vos ciliciis,  plangite et circuite per sepes,  quoniam Melchom in transmigrationem ducetur,  sacerdotes ejus et principes ejus simul.</span>
</div>
<hr>
<div class="verse">
  <span class="verse-num">4</span><span class="verse-text">Quid gloriaris in vallibus ?  defluxit vallis tua, filia delicata,  quæ confidebas in thesauris tuis,  et dicebas : Quis veniet ad me ?</span>
</div>
<hr>
<div class="verse">
  <span class="verse-num">5</span><span class="verse-text">Ecce ego inducam super te terrorem,  ait Dominus Deus exercituum,  ab omnibus qui sunt in circuitu tuo :  et dispergemini singuli a conspectu vestro,  nec erit qui congreget fugientes.</span>
</div>
<hr>
<div class="verse">
  <span class="verse-num">6</span><span class="verse-text">Et post hæc reverti faciam  captivos filiorum Ammon, ait Dominus.</span>
</div>
<hr>
<div class="verse">
  <span class="verse-num">7</span><span class="verse-text">Ad Idumæam.   Hæc dicit Dominus exercituum :  Numquid non ultra est sapientia in Theman ?  periit consilium a filiis ;  inutilis facta est sapientia eorum.</span>
</div>
<hr>
<div class="verse">
  <span class="verse-num">8</span><span class="verse-text">Fugite, et terga vertite ;  descendite in voraginem, habitatores Dedan :  quoniam perditionem Esau adduxi super eum,  tempus visitationis ejus.</span>
</div>
<hr>
<div class="verse">
  <span class="verse-num">9</span><span class="verse-text">Si vindemiatores venissent super te,  non reliquissent racemum :  si fures in nocte rapuissent quod sufficeret sibi.</span>
</div>
<hr>
<div class="verse">
  <span class="verse-num">10</span><span class="verse-text">Ego vero discooperui Esau :  revelavi abscondita ejus,  et celari non poterit :  vastatum est semen ejus,  et fratres ejus, et vicini ejus, et non erit.</span>
</div>
<hr>
<div class="verse">
  <span class="verse-num">11</span><span class="verse-text">Relinque pupillos tuos : ego faciam eos vivere :  et viduæ tuæ in me sperabunt.</span>
</div>
<hr>
<div class="verse">
  <span class="verse-num">12</span><span class="verse-text">Quia hæc dicit Dominus :  Ecce quibus non erat judicium ut biberent calicem,  bibentes bibent :  et tu, quasi innocens relinqueris ?  non eris innocens, sed bibens bibes.</span>
</div>
<hr>
<div class="verse">
  <span class="verse-num">13</span><span class="verse-text">Quia per memetipsum juravi, dicit Dominus,  quod in solitudinem, et in opprobrium,  et in desertum, et in maledictionem erit Bosra,  et omnes civitates ejus erunt in solitudines sempiternas.</span>
</div>
<hr>
<div class="verse">
  <span class="verse-num">14</span><span class="verse-text">Auditum audivi a Domino,  et legatus ad gentes missus est :  Congregamini, et venite contra eam,  et consurgamus in prælium.</span>
</div>
<hr>
<div class="verse">
  <span class="verse-num">15</span><span class="verse-text">Ecce enim parvulum dedi te in gentibus,  contemptibilem inter homines.</span>
</div>
<hr>
<div class="verse">
  <span class="verse-num">16</span><span class="verse-text">Arrogantia tua decepit te,  et superbia cordis tui,  qui habitas in cavernis petræ,  et apprehendere niteris altitudinem collis :  cum exaltaveris quasi aquila nidum tuum,  inde detraham te, dicit Dominus.</span>
</div>
<hr>
<div class="verse">
  <span class="verse-num">17</span><span class="verse-text">Et erit Idumæa deserta :  omnis qui transibit per eam stupebit,  et sibilabit super omnes plagas ejus.</span>
</div>
<hr>
<div class="verse">
  <span class="verse-num">18</span><span class="verse-text">Sicut subversa est Sodoma et Gomorrha,  et vicinæ ejus, ait Dominus :  non habitabit ibi vir,  et non incolet eam filius hominis.</span>
</div>
<hr>
<div class="verse">
  <span class="verse-num">19</span><span class="verse-text">Ecce quasi leo ascendet  de superbia Jordanis ad pulchritudinem robustam,  quia subito currere faciam eum ad illam.  Et quis erit electus, quem præponam ei ?  quis enim similis mei ?  et quis sustinebit me ?  et quis est iste pastor, qui resistat vultui meo ?</span>
</div>
<hr>
<div class="verse">
  <span class="verse-num">20</span><span class="verse-text">Propterea audite consilium Domini quod iniit de Edom,  et cogitationes ejus quas cogitavit de habitatoribus Theman :  si non dejecerint eos parvuli gregis,  nisi dissipaverint cum eis habitaculum eorum.</span>
</div>
<hr>
<div class="verse">
  <span class="verse-num">21</span><span class="verse-text">A voce ruinæ eorum commota est terra ;  clamor in mari Rubro auditus est vocis ejus.</span>
</div>
<hr>
<div class="verse">
  <span class="verse-num">22</span><span class="verse-text">Ecce quasi aquila ascendet,  et avolabit, et expandet alas suas super Bosran :  et erit cor fortium Idumææ in die illa  quasi cor mulieris parturientis.</span>
</div>
<hr>
<div class="verse">
  <span class="verse-num">23</span><span class="verse-text">Ad Damascum.   Confusa est Emath et Arphad,  quia auditum pessimum audierunt :  turbati sunt in mari ;  præ sollicitudine quiescere non potuit.</span>
</div>
<hr>
<div class="verse">
  <span class="verse-num">24</span><span class="verse-text">Dissoluta est Damascus,  versa est in fugam :  tremor apprehendit eam,  angustia et dolores tenuerunt eam quasi parturientem.</span>
</div>
<hr>
<div class="verse">
  <span class="verse-num">25</span><span class="verse-text">Quomodo dereliquerunt civitatem laudabilem,  urbem lætitiæ ?</span>
</div>
<hr>
<div class="verse">
  <span class="verse-num">26</span><span class="verse-text">Ideo cadent juvenes ejus in plateis ejus,  et omnes viri prælii conticescent in die illa,  ait Dominus exercituum.</span>
</div>
<hr>
<div class="verse">
  <span class="verse-num">27</span><span class="verse-text">Et succendam ignem in muro Damasci,  et devorabit mœnia Benadad.</span>
</div>
<hr>
<div class="verse">
  <span class="verse-num">28</span><span class="verse-text">Ad Cedar, et ad regna Asor, quæ percussit Nabuchodonosor rex Babylonis.   Hæc dicit Dominus :  Surgite, et ascendite ad Cedar,  et vastate filios orientis.</span>
</div>
<hr>
<div class="verse">
  <span class="verse-num">29</span><span class="verse-text">Tabernacula eorum, et greges eorum capient :  pelles eorum, et omnia vasa eorum,  et camelos eorum tollent sibi,  et vocabunt super eos formidinem in circuitu.</span>
</div>
<hr>
<div class="verse">
  <span class="verse-num">30</span><span class="verse-text">Fugite, abite vehementer, in voraginibus sedete,  qui habitatis Asor, ait Dominus :  iniit enim contra vos Nabuchodonosor rex Babylonis consilium,  et cogitavit adversum vos cogitationes.</span>
</div>
<hr>
<div class="verse">
  <span class="verse-num">31</span><span class="verse-text">Consurgite, et ascendite ad gentem quietam,  et habitantem confidenter, ait Dominus :  non ostia, nec vectes eis : soli habitant.</span>
</div>
<hr>
<div class="verse">
  <span class="verse-num">32</span><span class="verse-text">Et erunt cameli eorum in direptionem,  et multitudo jumentorum in prædam :  et dispergam eos in omnem ventum,  qui sunt attonsi in comam,  et ex omni confinio eorum adducam interitum super eos, ait Dominus.</span>
</div>
<hr>
<div class="verse">
  <span class="verse-num">33</span><span class="verse-text">Et erit Asor in habitaculum draconum,  deserta usque in æternum :  non manebit ibi vir,  nec incolet eam filius hominis.</span>
</div>
<hr>
<div class="verse">
  <span class="verse-num">34</span><span class="verse-text">Quod facum est verbum Domini ad Jeremiam prophetam adversus Ælam, in principio regni Sedeciæ regis Juda, dicens :</span>
</div>
<hr>
<div class="verse">
  <span class="verse-num">35</span><span class="verse-text">Hæc dicit Dominus exercituum :  Ecce ego confringam arcum Ælam,  et summam fortitudinem eorum :</span>
</div>
<hr>
<div class="verse">
  <span class="verse-num">36</span><span class="verse-text">et inducam super Ælam quatuor ventos a quatuor plagis cæli,  et ventilabo eos in omnes ventos istos,  et non erit gens ad quam non perveniant profugi Ælam.</span>
</div>
<hr>
<div class="verse">
  <span class="verse-num">37</span><span class="verse-text">Et pavere faciam Ælam coram inimicis suis,  et in conspectu quærentium animam eorum :  et adducam super eos malum,  iram furoris mei, dicit Dominus,  et mittam post eos gladium donec consumam eos.</span>
</div>
<hr>
<div class="verse">
  <span class="verse-num">38</span><span class="verse-text">Et ponam solium meum in Ælam,  et perdam inde reges et principes, ait Dominus.</span>
</div>
<hr>
<div class="verse">
  <span class="verse-num">39</span><span class="verse-text">In novissimis autem diebus  reverti faciam captivos Ælam, dicit Dominus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 49 }
      };
    </script>
    <script src="../assets/app.js"></script>
  </body>
</html>
