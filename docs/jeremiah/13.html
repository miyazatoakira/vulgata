<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 13</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 13</h1>
<div class="verse">
  <span class="verse-num">1</span><span class="verse-text">Hæc dicit Dominus ad me : Vade, et posside tibi lumbare lineum, et pones illud super lumbos tuos, et in aquam non inferes illud.</span>
</div>
<hr>
<div class="verse">
  <span class="verse-num">2</span><span class="verse-text">Et possedi lumbare juxta verbum Domini, et posui circa lumbos meos.</span>
</div>
<hr>
<div class="verse">
  <span class="verse-num">3</span><span class="verse-text">Et factus est sermo Domini ad me secundo, dicens :</span>
</div>
<hr>
<div class="verse">
  <span class="verse-num">4</span><span class="verse-text">Tolle lumbare quod possedisti, quod est circa lumbos tuos : et surgens vade ad Euphraten, et absconde ibi illud in foramine petræ.</span>
</div>
<hr>
<div class="verse">
  <span class="verse-num">5</span><span class="verse-text">Et abii, et abscondi illud in Euphrate, sicut præceperat mihi Dominus.</span>
</div>
<hr>
<div class="verse">
  <span class="verse-num">6</span><span class="verse-text">Et factum est post dies plurimos, dixit Dominus ad me : Surge, vade ad Euphraten, et tolle inde lumbare quod præcepi tibi ut absconderes illud ibi.</span>
</div>
<hr>
<div class="verse">
  <span class="verse-num">7</span><span class="verse-text">Et abii ad Euphraten, et fodi, et tuli lumbare de loco ubi absconderam illud : et ecce computruerat lumbare, ita ut nulli usui aptum esset.</span>
</div>
<hr>
<div class="verse">
  <span class="verse-num">8</span><span class="verse-text">Et factum est verbum Domini ad me, dicens :</span>
</div>
<hr>
<div class="verse">
  <span class="verse-num">9</span><span class="verse-text">Hæc dicit Dominus :  Sic putrescere faciam superbiam Juda,  et superbiam Jerusalem multam :</span>
</div>
<hr>
<div class="verse">
  <span class="verse-num">10</span><span class="verse-text">populum istum pessimum qui nolunt audire verba mea,  et ambulant in pravitate cordis sui,  abieruntque post deos alienos ut servirent eis et adorarent eos :  et erunt sicut lumbare istud,  quod nulli usui aptum est.</span>
</div>
<hr>
<div class="verse">
  <span class="verse-num">11</span><span class="verse-text">Sicut enim adhæret lumbare ad lumbos viri,  sic agglutinavi mihi omnem domum Israël,  et omnem domum Juda, dicit Dominus,  ut essent mihi in populum,  et in nomen, et in laudem, et in gloriam :  et non audierunt.</span>
</div>
<hr>
<div class="verse">
  <span class="verse-num">12</span><span class="verse-text">Dices ergo ad eos sermonem istum :   Hæc dicit Dominus Deus Israël :  Omnis laguncula implebitur vino. Et dicent ad te :  Numquid ignoramus quia omnis laguncula implebitur vino ?</span>
</div>
<hr>
<div class="verse">
  <span class="verse-num">13</span><span class="verse-text">Et dices ad eos :  Hæc dicit Dominus :  Ecce ego implebo omnes habitatores terræ hujus,  et reges qui sedent de stirpe David super thronum ejus,  et sacerdotes, et prophetas,  et omnes habitatores Jerusalem, ebrietate.</span>
</div>
<hr>
<div class="verse">
  <span class="verse-num">14</span><span class="verse-text">Et dispergam eos virum a fratre suo,  et patres et filios pariter, ait Dominus.  Non parcam, et non concedam :  neque miserebor, ut non disperdam eos.</span>
</div>
<hr>
<div class="verse">
  <span class="verse-num">15</span><span class="verse-text">Audite, et auribus percipite :  nolite elevari, quia Dominus locutus est.</span>
</div>
<hr>
<div class="verse">
  <span class="verse-num">16</span><span class="verse-text">Date Domino Deo vestro gloriam  antequam contenebrescat,  et antequam offendant pedes vestri ad montes caliginosos :  exspectabitis lucem,  et ponet eam in umbram mortis, et in caliginem.</span>
</div>
<hr>
<div class="verse">
  <span class="verse-num">17</span><span class="verse-text">Quod si hoc non audieritis,  in abscondito plorabit anima mea a facie superbiæ :  plorans plorabit,  et deducet oculus meus lacrimam,  quia captus est grex Domini.</span>
</div>
<hr>
<div class="verse">
  <span class="verse-num">18</span><span class="verse-text">Dic regi et dominatrici :  Humiliamini, sedete,  quoniam descendit de capite vestro corona gloriæ vestræ.</span>
</div>
<hr>
<div class="verse">
  <span class="verse-num">19</span><span class="verse-text">Civitates austri clausæ sunt,  et non est qui aperiat :  translata est omnis Juda transmigratione perfecta.</span>
</div>
<hr>
<div class="verse">
  <span class="verse-num">20</span><span class="verse-text">Levate oculos vestros et videte,  qui venitis ab aquilone :  ubi est grex qui datus est tibi,  pecus inclytum tuum ?</span>
</div>
<hr>
<div class="verse">
  <span class="verse-num">21</span><span class="verse-text">Quid dices cum visitaverit te ?  tu enim docuisti eos adversum te,  et erudisti in caput tuum.  Numquid non dolores apprehendent te,  quasi mulierem parturientem ?</span>
</div>
<hr>
<div class="verse">
  <span class="verse-num">22</span><span class="verse-text">Quod si dixeris in corde tuo : Quare venerunt mihi hæc ?  propter multitudinem iniquitatis tuæ  revelata sunt verecundiora tua,  pollutæ sunt plantæ tuæ.</span>
</div>
<hr>
<div class="verse">
  <span class="verse-num">23</span><span class="verse-text">Si mutare potest Æthiops pellem suam,  aut pardus varietates suas,  et vos poteritis benefacere,  cum didiceritis malum.</span>
</div>
<hr>
<div class="verse">
  <span class="verse-num">24</span><span class="verse-text">Et disseminabo eos quasi stipulam  quæ vento raptatur in deserto.</span>
</div>
<hr>
<div class="verse">
  <span class="verse-num">25</span><span class="verse-text">Hæc sors tua,  parsque mensuræ tuæ a me, dicit Dominus,  quia oblita es mei,  et confisa es in mendacio.</span>
</div>
<hr>
<div class="verse">
  <span class="verse-num">26</span><span class="verse-text">Unde et ego nudavi femora tua contra faciem tuam,  et apparuit ignominia tua :</span>
</div>
<hr>
<div class="verse">
  <span class="verse-num">27</span><span class="verse-text">adulteria tua, et hinnitus tuus,  scelus fornicationis tuæ :  super colles in agro vidi abominationes tuas.  Væ tibi, Jerusalem !  non mundaberis post me : usquequo adhuc ?</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 13 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
