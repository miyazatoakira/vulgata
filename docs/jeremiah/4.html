<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 4</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 4</h1>
<div class="verse">
  <span class="verse-num">1</span><span class="verse-text">Si reverteris, Israël, ait Dominus,  ad me convertere :  si abstuleris offendicula tua a facie mea,  non commoveberis.</span>
</div>
<hr>
<div class="verse">
  <span class="verse-num">2</span><span class="verse-text">Et jurabis : Vivit Dominus in veritate, et in judicio, et in justitia :  et benedicent eum gentes,  ipsumque laudabunt.</span>
</div>
<hr>
<div class="verse">
  <span class="verse-num">3</span><span class="verse-text">Hæc enim dicit Dominus viro Juda et Jerusalem :  Novate vobis novale,  et nolite serere super spinas.</span>
</div>
<hr>
<div class="verse">
  <span class="verse-num">4</span><span class="verse-text">Circumcidimini Domino,  et auferte præputia cordium vestrorum,  viri Juda, et habitatores Jerusalem :  ne forte egrediatur ut ignis indignatio mea,  et succendatur, et non sit qui extinguat,  propter malitiam cogitationum vestrarum.</span>
</div>
<hr>
<div class="verse">
  <span class="verse-num">5</span><span class="verse-text">Annuntiate in Juda, et in Jerusalem auditum facite :  loquimini, et canite tuba in terra,  clamate fortiter, et dicite :  Congregamini, et ingrediamur civitates munitas.</span>
</div>
<hr>
<div class="verse">
  <span class="verse-num">6</span><span class="verse-text">Levate signum in Sion ;  confortamini, nolite stare :  quia malum ego adduco ab aquilone,  et contritionem magnam.</span>
</div>
<hr>
<div class="verse">
  <span class="verse-num">7</span><span class="verse-text">Ascendit leo de cubili suo,  et prædo gentium se levavit :  egressus est de loco suo ut ponat terram tuam in solitudinem :  civitates tuæ vastabuntur,  remanentes absque habitatore.</span>
</div>
<hr>
<div class="verse">
  <span class="verse-num">8</span><span class="verse-text">Super hoc accingite vos ciliciis ;  plangite, et ululate :  quia non est aversa ira furoris Domini a nobis.</span>
</div>
<hr>
<div class="verse">
  <span class="verse-num">9</span><span class="verse-text">Et erit in die illa, dicit Dominus :  peribit cor regis, et cor principum,  et obstupescent sacerdotes,  et prophetæ consternabuntur.</span>
</div>
<hr>
<div class="verse">
  <span class="verse-num">10</span><span class="verse-text">Et dixi :  Heu ! heu ! heu ! Domine Deus,  ergone decepisti populum istum et Jerusalem,  dicens : Pax erit vobis :  et ecce pervenit gladius usque ad animam ?</span>
</div>
<hr>
<div class="verse">
  <span class="verse-num">11</span><span class="verse-text">In tempore illo dicetur populo huic et Jerusalem :  Ventus urens in viis quæ sunt in deserto viæ filiæ populi mei,  non ad ventilandum et ad purgandum.</span>
</div>
<hr>
<div class="verse">
  <span class="verse-num">12</span><span class="verse-text">Spiritus plenus ex his veniet mihi,  et nunc ego loquar judicia mea cum eis.</span>
</div>
<hr>
<div class="verse">
  <span class="verse-num">13</span><span class="verse-text">Ecce quasi nubes ascendet,  et quasi tempestas currus ejus :  velociores aquilis equi illius.  Væ nobis, quoniam vastati sumus.</span>
</div>
<hr>
<div class="verse">
  <span class="verse-num">14</span><span class="verse-text">Lava a malitia cor tuum, Jerusalem, ut salva fias :  usquequo morabuntur in te cogitationes noxiæ ?</span>
</div>
<hr>
<div class="verse">
  <span class="verse-num">15</span><span class="verse-text">Vox enim annuntiantis a Dan,  et notum facientis idolum de monte Ephraim.</span>
</div>
<hr>
<div class="verse">
  <span class="verse-num">16</span><span class="verse-text">Dicite gentibus : Ecce auditum est in Jerusalem  custodes venire de terra longinqua,  et dare super civitates Juda vocem suam :</span>
</div>
<hr>
<div class="verse">
  <span class="verse-num">17</span><span class="verse-text">quasi custodes agrorum facti sunt super eam in gyro,  quia me ad iracundiam provocavit, dicit Dominus.</span>
</div>
<hr>
<div class="verse">
  <span class="verse-num">18</span><span class="verse-text">Viæ tuæ et cogitationes tuæ fecerunt hæc tibi :  ista malitia tua, quia amara,  quia tetigit cor tuum.</span>
</div>
<hr>
<div class="verse">
  <span class="verse-num">19</span><span class="verse-text">Ventrem meum, ventrem meum doleo ;  sensus cordis mei turbati sunt in me.  Non tacebo, quoniam vocem buccinæ audivit anima mea,  clamorem prælii.</span>
</div>
<hr>
<div class="verse">
  <span class="verse-num">20</span><span class="verse-text">Contritio super contritionem vocata est,  et vastata est omnis terra :  repente vastata sunt tabernacula mea ;  subito pelles meæ.</span>
</div>
<hr>
<div class="verse">
  <span class="verse-num">21</span><span class="verse-text">Usquequo videbo fugientem ;  audiam vocem buccinæ ?</span>
</div>
<hr>
<div class="verse">
  <span class="verse-num">22</span><span class="verse-text">Quia stultus populus meus me non cognovit :  filii insipientes sunt et vecordes :  sapientes sunt ut faciant mala,  bene autem facere nescierunt.</span>
</div>
<hr>
<div class="verse">
  <span class="verse-num">23</span><span class="verse-text">Aspexi terram, et ecce vacua erat et nihili ;  et cælos, et non erat lux in eis.</span>
</div>
<hr>
<div class="verse">
  <span class="verse-num">24</span><span class="verse-text">Vidi montes, et ecce movebantur :  et omnes colles conturbati sunt.</span>
</div>
<hr>
<div class="verse">
  <span class="verse-num">25</span><span class="verse-text">Intuitus sum, et non erat homo :  et omne volatile cæli recessit.</span>
</div>
<hr>
<div class="verse">
  <span class="verse-num">26</span><span class="verse-text">Aspexi, et ecce Carmelus desertus,  et omnes urbes ejus destructæ sunt a facie Domini,  et a facie iræ furoris ejus.</span>
</div>
<hr>
<div class="verse">
  <span class="verse-num">27</span><span class="verse-text">Hæc enim dicit Dominus :  Deserta erit omnis terra,  sed tamen consummationem non faciam.</span>
</div>
<hr>
<div class="verse">
  <span class="verse-num">28</span><span class="verse-text">Lugebit terra, et mœrebunt cæli desuper,  eo quod locutus sum.  Cogitavi, et non pœnituit me,  nec aversus sum ab eo.</span>
</div>
<hr>
<div class="verse">
  <span class="verse-num">29</span><span class="verse-text">A voce equitis et mittentis sagittam fugit omnis civitas :  ingressi sunt ardua, et ascenderunt rupes :  universæ urbes derelictæ sunt,  et non habitat in eis homo.</span>
</div>
<hr>
<div class="verse">
  <span class="verse-num">30</span><span class="verse-text">Tu autem vastata, quid facies ?  cum vestieris te coccino,  cum ornata fueris monili aureo,  et pinxeris stibio oculos tuos,  frustra componeris :  contempserunt te amatores tui ;  animam tuam quærent.</span>
</div>
<hr>
<div class="verse">
  <span class="verse-num">31</span><span class="verse-text">Vocem enim quasi parturientis audivi,  angustias ut puerperæ :  vox filiæ Sion intermorientis,  expandentisque manus suas :  Væ mihi, quia defecit anima mea propter interfectos !</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 4 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
