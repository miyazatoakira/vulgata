<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ieremias 33</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ieremias 33</h1>
<div class="verse">
  <span class="verse-num">1</span><span class="verse-text">Et factum est verbum Domini ad Jeremiam secundo, cum adhuc clausus esset in atrio carceris, dicens :</span>
</div>
<hr>
<div class="verse">
  <span class="verse-num">2</span><span class="verse-text">Hæc dicit Dominus, qui facturus est,  et formaturus illud, et paraturus :  Dominus nomen ejus :</span>
</div>
<hr>
<div class="verse">
  <span class="verse-num">3</span><span class="verse-text">Clama ad me, et exaudiam te,  et annuntiabo tibi grandia et firma quæ nescis.</span>
</div>
<hr>
<div class="verse">
  <span class="verse-num">4</span><span class="verse-text">Quia hæc dicit Dominus Deus Israël  ad domos urbis hujus,  et ad domos regis Juda, quæ destructæ sunt,  et ad munitiones, et ad gladium</span>
</div>
<hr>
<div class="verse">
  <span class="verse-num">5</span><span class="verse-text">venientium ut dimicent cum Chaldæis,  et impleant eas cadaveribus hominum  quos percussi in furore meo et in indignatione mea,  abscondens faciem meam a civitate hac,  propter omnem malitiam eorum :</span>
</div>
<hr>
<div class="verse">
  <span class="verse-num">6</span><span class="verse-text">Ecce ego obducam eis cicatricem et sanitatem,  et curabo eos, et revelabo illis deprecationem pacis et veritatis.</span>
</div>
<hr>
<div class="verse">
  <span class="verse-num">7</span><span class="verse-text">Et convertam conversionem Juda et conversionem Jerusalem,  et ædificabo eos sicut a principio.</span>
</div>
<hr>
<div class="verse">
  <span class="verse-num">8</span><span class="verse-text">Et emundabo illos ab omni iniquitate sua  in qua peccaverunt mihi,  et propitius ero cunctis iniquitatibus eorum,  in quibus dereliquerunt mihi et spreverunt me.</span>
</div>
<hr>
<div class="verse">
  <span class="verse-num">9</span><span class="verse-text">Et erit mihi in nomen, et in gaudium,  et in laudem, et in exsultationem  cunctis gentibus terræ,  quæ audierint omnia bona quæ ego facturus sum eis :  et pavebunt et turbabuntur in universis bonis,  et in omni pace quam ego faciam eis.</span>
</div>
<hr>
<div class="verse">
  <span class="verse-num">10</span><span class="verse-text">Hæc dicit Dominus :  Adhuc audietur in loco isto  quem vos dicitis esse desertum,  eo quod non sit homo nec jumentum  in civitatibus Juda, et foris Jerusalem,  quæ desolatæ sunt, absque homine,  et absque habitatore, et absque pecore,</span>
</div>
<hr>
<div class="verse">
  <span class="verse-num">11</span><span class="verse-text">vox gaudii et vox lætitiæ,  vox sponsi et vox sponsæ,  vox dicentium : Confitemini Domino exercituum,  quoniam bonus Dominus,  quoniam in æternum misericordia ejus :  et portantium vota in domum Domini :  reducam enim conversionem terræ  sicut a principio, dicit Dominus.</span>
</div>
<hr>
<div class="verse">
  <span class="verse-num">12</span><span class="verse-text">Hæc dicit Dominus exercituum :  Adhuc erit in loco isto deserto,  absque homine et absque jumento,  et in cunctis civitatibus ejus,  habitaculum pastorum accubantium gregum.</span>
</div>
<hr>
<div class="verse">
  <span class="verse-num">13</span><span class="verse-text">In civitatibus montuosis,  et in civitatibus campestribus,  et in civitatibus quæ ad austrum sunt,  et in terra Benjamin, et in circuitu Jerusalem,  et in civitatibus Juda,  adhuc transibunt greges ad manum numerantis, ait Dominus.</span>
</div>
<hr>
<div class="verse">
  <span class="verse-num">14</span><span class="verse-text">Ecce dies veniunt, dicit Dominus,  et suscitabo verbum bonum quod locutus sum  ad domum Israël et ad domum Juda.</span>
</div>
<hr>
<div class="verse">
  <span class="verse-num">15</span><span class="verse-text">In diebus illis et in tempore illo  germinare faciam David germen justitiæ,  et faciet judicium et justitiam in terra :</span>
</div>
<hr>
<div class="verse">
  <span class="verse-num">16</span><span class="verse-text">in diebus illis salvabitur Juda,  et Jerusalem habitabit confidenter :  et hoc est nomen quod vocabunt eum :  Dominus justus noster.</span>
</div>
<hr>
<div class="verse">
  <span class="verse-num">17</span><span class="verse-text">Quia hæc dicit Dominus :  Non interibit de David vir qui sedeat super thronum domus Israël :</span>
</div>
<hr>
<div class="verse">
  <span class="verse-num">18</span><span class="verse-text">et de sacerdotibus et de Levitis non interibit vir a facie mea,  qui offerat holocautomata,  et incendat sacrificum,  et cædat victimas omnibus diebus.</span>
</div>
<hr>
<div class="verse">
  <span class="verse-num">19</span><span class="verse-text">Et factum est verbum Domini ad Jeremiam, dicens :</span>
</div>
<hr>
<div class="verse">
  <span class="verse-num">20</span><span class="verse-text">Hæc dicit Dominus :  Si irritum potest fieri pactum meum cum die,  et pactum meum cum nocte,  ut non sit dies et nox in tempore suo,</span>
</div>
<hr>
<div class="verse">
  <span class="verse-num">21</span><span class="verse-text">et pactum meum irritum esse poterit cum David servo meo,  ut non sit ex eo filius qui regnet in throno ejus,  et Levitæ et sacerdotes ministri mei.</span>
</div>
<hr>
<div class="verse">
  <span class="verse-num">22</span><span class="verse-text">Sicuti enumerari non possunt stellæ cæli,  et metiri arena maris,  sic multiplicabo semen David servi mei,  et Levitas ministros meos.</span>
</div>
<hr>
<div class="verse">
  <span class="verse-num">23</span><span class="verse-text">Et factum est verbum Domini ad Jeremiam, dicens :</span>
</div>
<hr>
<div class="verse">
  <span class="verse-num">24</span><span class="verse-text">Numquid non vidisti quid populus hic locutus sit, dicens :  Duæ cognationes quas elegerat Dominus abjectæ sunt ?  et populum meum despexerunt,  eo quod non sit ultra gens coram eis.</span>
</div>
<hr>
<div class="verse">
  <span class="verse-num">25</span><span class="verse-text">Hæc dicit Dominus :  Si pactum meum inter diem et noctem,  et leges cælo et terræ non posui,</span>
</div>
<hr>
<div class="verse">
  <span class="verse-num">26</span><span class="verse-text">equidem et semen Jacob et David servi mei projiciam,  ut non assumam de semine ejus  principes seminis Abraham, Isaac, et Jacob :  reducam enim conversionem eorum, et miserebor eis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "jeremiah", chapter: 33 }
      };
    </script>
    <script src="../assets/app.js"></script>
  </body>
</html>
