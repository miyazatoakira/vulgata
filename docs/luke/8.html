<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Lucas 8</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Lucas 8</h1>
<div class="verse">
  <span class="verse-num">1</span><span class="verse-text">Et factum est deinceps, et ipse iter faciebat per civitates, et castella prædicans, et evangelizans regnum Dei : et duodecim cum illo,</span>
</div>
<hr>
<div class="verse">
  <span class="verse-num">2</span><span class="verse-text">et mulieres aliquæ, quæ erant curatæ a spiritibus malignis et infirmantibus : Maria, quæ vocatur Magdalene, de qua septem dæmonia exierant,</span>
</div>
<hr>
<div class="verse">
  <span class="verse-num">3</span><span class="verse-text">et Joanna uxor Chusæ procuratoris Herodis, et Susanna, et aliæ multæ, quæ ministrabant ei de facultatibus suis.</span>
</div>
<hr>
<div class="verse">
  <span class="verse-num">4</span><span class="verse-text">Cum autem turba plurima convenirent, et de civitatibus properarent ad eum, dixit per similitudinem :</span>
</div>
<hr>
<div class="verse">
  <span class="verse-num">5</span><span class="verse-text">Exiit qui seminat, seminare semen suum. Et dum seminat, aliud cecidit secus viam, et conculcatum est, et volucres cæli comederunt illud.</span>
</div>
<hr>
<div class="verse">
  <span class="verse-num">6</span><span class="verse-text">Et aliud cecidit supra petram : et natum aruit, quia non habebat humorem.</span>
</div>
<hr>
<div class="verse">
  <span class="verse-num">7</span><span class="verse-text">Et aliud cecidit inter spinas, et simul exortæ spinæ suffocaverunt illud.</span>
</div>
<hr>
<div class="verse">
  <span class="verse-num">8</span><span class="verse-text">Et aliud cecidit in terram bonam : et ortum fecit fructum centuplum. Hæc dicens clamabat : Qui habet aures audiendi, audiat.</span>
</div>
<hr>
<div class="verse">
  <span class="verse-num">9</span><span class="verse-text">Interrogabant autem eum discipuli ejus, quæ esset hæc parabola.</span>
</div>
<hr>
<div class="verse">
  <span class="verse-num">10</span><span class="verse-text">Quibus ipse dixit : Vobis datum est nosse mysterium regni Dei, ceteris autem in parabolis : ut videntes non videant, et audientes non intelligant.</span>
</div>
<hr>
<div class="verse">
  <span class="verse-num">11</span><span class="verse-text">Est autem hæc parabola : Semen est verbum Dei.</span>
</div>
<hr>
<div class="verse">
  <span class="verse-num">12</span><span class="verse-text">Qui autem secus viam, hi sunt qui audiunt : deinde venit diabolus, et tollit verbum de corde eorum, ne credentes salvi fiant.</span>
</div>
<hr>
<div class="verse">
  <span class="verse-num">13</span><span class="verse-text">Nam qui supra petram, qui cum audierint, cum gaudio suscipiunt verbum : et hi radices non habent : qui ad tempus credunt, et in tempore tentationis recedunt.</span>
</div>
<hr>
<div class="verse">
  <span class="verse-num">14</span><span class="verse-text">Quod autem in spinas cecidit : hi sunt qui audierunt, et a sollicitudinibus, et divitiis, et voluptatibus vitæ euntes, suffocantur, et non referunt fructum.</span>
</div>
<hr>
<div class="verse">
  <span class="verse-num">15</span><span class="verse-text">Quod autem in bonam terram : hi sunt qui in corde bono et optimo audientes verbum retinent, et fructum afferunt in patientia.</span>
</div>
<hr>
<div class="verse">
  <span class="verse-num">16</span><span class="verse-text">Nemo autem lucernam accendens, operit eam vase, aut subtus lectum ponit : sed supra candelabrum ponit, ut intrantes videant lumen.</span>
</div>
<hr>
<div class="verse">
  <span class="verse-num">17</span><span class="verse-text">Non est enim occultum, quod non manifestetur : nec absconditum, quod non cognoscatur, et in palam veniat.</span>
</div>
<hr>
<div class="verse">
  <span class="verse-num">18</span><span class="verse-text">Videte ergo quomodo audiatis ? Qui enim habet, dabitur illi : et quicumque non habet, etiam quod putat se habere, auferetur ab illo.</span>
</div>
<hr>
<div class="verse">
  <span class="verse-num">19</span><span class="verse-text">Venerunt autem ad illum mater et fratres ejus, et non poterant adire eum præ turba.</span>
</div>
<hr>
<div class="verse">
  <span class="verse-num">20</span><span class="verse-text">Et nuntiatum est illi : Mater tua et fratres tui stant foris, volentes te videre.</span>
</div>
<hr>
<div class="verse">
  <span class="verse-num">21</span><span class="verse-text">Qui respondens, dixit ad eos : Mater mea et fratres mei hi sunt, qui verbum Dei audiunt et faciunt.</span>
</div>
<hr>
<div class="verse">
  <span class="verse-num">22</span><span class="verse-text">Factum est autem in una dierum : et ipse ascendit in naviculam, et discipuli ejus, et ait ad illos : Transfretemus trans stagnum. Et ascenderunt.</span>
</div>
<hr>
<div class="verse">
  <span class="verse-num">23</span><span class="verse-text">Et navigantibus illis, obdormivit, et descendit procella venti in stagnum, et complebantur, et periclitabantur.</span>
</div>
<hr>
<div class="verse">
  <span class="verse-num">24</span><span class="verse-text">Accedentes autem suscitaverunt eum, dicentes : Præceptor, perimus. At ille surgens, increpavit ventum, et tempestatem aquæ, et cessavit : et facta est tranquillitas.</span>
</div>
<hr>
<div class="verse">
  <span class="verse-num">25</span><span class="verse-text">Dixit autem illis : Ubi est fides vestra ? Qui timentes, mirati sunt ad invicem, dicentes : Quis putas hic est, quia et ventis, et mari imperat, et obediunt ei ?</span>
</div>
<hr>
<div class="verse">
  <span class="verse-num">26</span><span class="verse-text">Et navigaverunt ad regionem Gerasenorum, quæ est contra Galilæam.</span>
</div>
<hr>
<div class="verse">
  <span class="verse-num">27</span><span class="verse-text">Et cum egressus esset ad terram, occurrit illi vir quidam, qui habebat dæmonium jam temporibus multis, et vestimento non induebatur, neque in domo manebat, sed in monumentis.</span>
</div>
<hr>
<div class="verse">
  <span class="verse-num">28</span><span class="verse-text">Is, ut vidit Jesum, procidit ante illum : et exclamans voce magna, dixit : Quid mihi et tibi est, Jesu Fili Dei Altissimi ? obsecro te, ne me torqueas.</span>
</div>
<hr>
<div class="verse">
  <span class="verse-num">29</span><span class="verse-text">Præcipiebat enim spiritui immundo ut exiret ab homine. Multis enim temporibus arripiebat illum, et vinciebatur catenis, et compedibus custoditus. Et ruptis vinculis agebatur a dæmonio in deserta.</span>
</div>
<hr>
<div class="verse">
  <span class="verse-num">30</span><span class="verse-text">Interrogavit autem illum Jesus, dicens : Quod tibi nomen est ? At ille dixit : Legio : quia intraverant dæmonia multa in eum.</span>
</div>
<hr>
<div class="verse">
  <span class="verse-num">31</span><span class="verse-text">Et rogabant illum ne imperaret illis ut in abyssum irent.</span>
</div>
<hr>
<div class="verse">
  <span class="verse-num">32</span><span class="verse-text">Erat autem ibi grex porcorum multorum pascentium in monte : et rogabant eum, ut permitteret eis in illos ingredi. Et permisit illis.</span>
</div>
<hr>
<div class="verse">
  <span class="verse-num">33</span><span class="verse-text">Exierunt ergo dæmonia ab homine, et intraverunt in porcos : et impetu abiit grex per præceps in stagnum, et suffocatus est.</span>
</div>
<hr>
<div class="verse">
  <span class="verse-num">34</span><span class="verse-text">Quod ut viderunt factum qui pascebant, fugerunt, et nuntiaverunt in civitatem et in villas.</span>
</div>
<hr>
<div class="verse">
  <span class="verse-num">35</span><span class="verse-text">Exierunt autem videre quod factum est, et venerunt ad Jesum, et invenerunt hominem sedentem, a quo dæmonia exierant, vestitum ac sana mente, ad pedes ejus, et timuerunt.</span>
</div>
<hr>
<div class="verse">
  <span class="verse-num">36</span><span class="verse-text">Nuntiaverunt autem illis et qui viderant, quomodo sanus factus esset a legione :</span>
</div>
<hr>
<div class="verse">
  <span class="verse-num">37</span><span class="verse-text">et rogaverunt illum omnis multitudo regionis Gerasenorum ut discederet ab ipsis : quia magno timore tenebantur. Ipse autem ascendens navim, reversus est.</span>
</div>
<hr>
<div class="verse">
  <span class="verse-num">38</span><span class="verse-text">Et rogabat illum vir, a quo dæmonia exierant, ut cum eo esset. Dimisit autem eum Jesus, dicens :</span>
</div>
<hr>
<div class="verse">
  <span class="verse-num">39</span><span class="verse-text">Redi in domum tuam, et narra quanta tibi fecit Deus. Et abiit per universam civitatem, prædicans quanta illi fecisset Jesus.</span>
</div>
<hr>
<div class="verse">
  <span class="verse-num">40</span><span class="verse-text">Factum est autem cum rediisset Jesus, excepit illum turba : erunt enim omnes exspectantes eum.</span>
</div>
<hr>
<div class="verse">
  <span class="verse-num">41</span><span class="verse-text">Et ecce venit vir, cui nomen Jairus, et ipse princeps synagogæ erat : et cecidit ad pedes Jesu, rogans eum ut intraret in domum ejus,</span>
</div>
<hr>
<div class="verse">
  <span class="verse-num">42</span><span class="verse-text">quia unica filia erat ei fere annorum duodecim, et hæc moriebatur. Et contigit, dum iret, a turba comprimebatur.</span>
</div>
<hr>
<div class="verse">
  <span class="verse-num">43</span><span class="verse-text">Et mulier quædam erat in fluxu sanguinis ab annis duodecim, quæ in medicos erogaverat omnem substantiam suam, nec ab ullo potuit curari :</span>
</div>
<hr>
<div class="verse">
  <span class="verse-num">44</span><span class="verse-text">accessit retro, et tetigit fimbriam vestimenti ejus : et confestim stetit fluxus sanguinis ejus.</span>
</div>
<hr>
<div class="verse">
  <span class="verse-num">45</span><span class="verse-text">Et ait Jesus : Quis est, qui me tetigit ? Negantibus autem omnibus, dixit Petrus, et qui cum illo erant : Præceptor, turbæ te comprimunt, et affligunt, et dicis : Quis me tetigit ?</span>
</div>
<hr>
<div class="verse">
  <span class="verse-num">46</span><span class="verse-text">Et dicit Jesus : Tetigit me aliquis : nam ego novi virtutem de me exiisse.</span>
</div>
<hr>
<div class="verse">
  <span class="verse-num">47</span><span class="verse-text">Videns autem mulier, quia non latuit, tremens venit, et procidit ante pedes ejus : et ob quam causam tetigerit eum, indicavit coram omni populo : et quemadmodum confestim sanata sit.</span>
</div>
<hr>
<div class="verse">
  <span class="verse-num">48</span><span class="verse-text">At ipse dixit ei : Filia, fides tua salvam te fecit : vade in pace.</span>
</div>
<hr>
<div class="verse">
  <span class="verse-num">49</span><span class="verse-text">Adhuc illo loquente, venit quidam ad principem synagogæ, dicens ei : Quia mortua est filia tua, noli vexare illum.</span>
</div>
<hr>
<div class="verse">
  <span class="verse-num">50</span><span class="verse-text">Jesus autem, audito hoc verbo, respondit patri puellæ : Noli timere, crede tantum, et salva erit.</span>
</div>
<hr>
<div class="verse">
  <span class="verse-num">51</span><span class="verse-text">Et cum venisset domum, non permisit intrare secum quemquam, nisi Petrum, et Jacobum, et Joannem, et patrem, et matrem puellæ.</span>
</div>
<hr>
<div class="verse">
  <span class="verse-num">52</span><span class="verse-text">Flebant autem omnes, et plangebant illam. At ille dixit : Nolite flere : non est mortua puella, sed dormit.</span>
</div>
<hr>
<div class="verse">
  <span class="verse-num">53</span><span class="verse-text">Et deridebant eum, scientes quod mortua esset.</span>
</div>
<hr>
<div class="verse">
  <span class="verse-num">54</span><span class="verse-text">Ipse autem tenens manum ejus clamavit, dicens : Puella, surge.</span>
</div>
<hr>
<div class="verse">
  <span class="verse-num">55</span><span class="verse-text">Et reversus est spiritus ejus, et surrexit continuo. Et jussit illi dari manducare.</span>
</div>
<hr>
<div class="verse">
  <span class="verse-num">56</span><span class="verse-text">Et stupuerunt parentes ejus, quibus præcepit ne alicui dicerent quod factum erat.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "luke", chapter: 8 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
