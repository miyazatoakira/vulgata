<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Baruch 3</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Baruch 3</h1>
<div class="verse">
  <span class="verse-num">1</span><span class="verse-text">Et nunc, Domine omnipotens, Deus Israël,  anima in angustiis, et spiritus anxius clamat ad te.</span>
</div>
<hr>
<div class="verse">
  <span class="verse-num">2</span><span class="verse-text">Audi, Domine, et miserere,  quia Deus es misericors :  et miserere nostri, quia peccavimus ante te :</span>
</div>
<hr>
<div class="verse">
  <span class="verse-num">3</span><span class="verse-text">quia tu sedes in sempiternum,  et nos, peribimus in ævum ?</span>
</div>
<hr>
<div class="verse">
  <span class="verse-num">4</span><span class="verse-text">Domine omnipotens, Deus Israël,  audi nunc orationem mortuorum Israël,  et filiorum ipsorum qui peccaverunt ante te,  et non audierunt vocem Domini Dei sui,  et agglutinata sunt nobis mala.</span>
</div>
<hr>
<div class="verse">
  <span class="verse-num">5</span><span class="verse-text">Noli meminisse iniquitatum patrum nostrorum,  sed memento manus tuæ et nominis tui in tempore isto :</span>
</div>
<hr>
<div class="verse">
  <span class="verse-num">6</span><span class="verse-text">quia tu es Dominus Deus noster,  et laudabimus te, Domine :</span>
</div>
<hr>
<div class="verse">
  <span class="verse-num">7</span><span class="verse-text">quia propter hoc dedisti timorem tuum in cordibus nostris,  et ut invocemus nomen tuum,  et laudemus te in captivitate nostra,  quia convertimur ab iniquitate patrum nostrorum,  qui peccaverunt ante te.</span>
</div>
<hr>
<div class="verse">
  <span class="verse-num">8</span><span class="verse-text">Et ecce nos in captivitate nostra sumus hodie,  qua nos dispersisti in improperium,  et in maledictum, et in peccatum,  secundum omnes iniquitates patrum nostrorum,  qui recesserunt a te, Domine Deus noster.</span>
</div>
<hr>
<div class="verse">
  <span class="verse-num">9</span><span class="verse-text">Audi, Israël, mandata vitæ :  auribus percipe, ut scias prudentiam.</span>
</div>
<hr>
<div class="verse">
  <span class="verse-num">10</span><span class="verse-text">Quid est, Israël, quod in terra inimicorum es,</span>
</div>
<hr>
<div class="verse">
  <span class="verse-num">11</span><span class="verse-text">inveterasti in terra aliena,  coinquinatus es cum mortuis,  deputatus es cum descendentibus in infernum ?</span>
</div>
<hr>
<div class="verse">
  <span class="verse-num">12</span><span class="verse-text">Dereliquisti fontem sapientiæ :</span>
</div>
<hr>
<div class="verse">
  <span class="verse-num">13</span><span class="verse-text">nam si in via Dei ambulasses,  habitasses utique in pace sempiterna.</span>
</div>
<hr>
<div class="verse">
  <span class="verse-num">14</span><span class="verse-text">Disce ubi sit prudentia,  ubi sit virtus, ubi sit intellectus,  ut scias simul ubi sit longiturnitas vitæ et victus,  ubi sit lumen oculorum, et pax.</span>
</div>
<hr>
<div class="verse">
  <span class="verse-num">15</span><span class="verse-text">Quis invenit locum ejus ?  et quis intravit in thesauros ejus ?</span>
</div>
<hr>
<div class="verse">
  <span class="verse-num">16</span><span class="verse-text">Ubi sunt principes gentium,  et qui dominantur super bestias quæ sunt super terram ?</span>
</div>
<hr>
<div class="verse">
  <span class="verse-num">17</span><span class="verse-text">qui in avibus cæli ludunt,</span>
</div>
<hr>
<div class="verse">
  <span class="verse-num">18</span><span class="verse-text">qui argentum thesaurizant, et aurum,  in quo confidunt homines,  et non est finis acquisitionis eorum ?  qui argentum fabricant, et solliciti sunt,  nec est inventio operum illorum ?</span>
</div>
<hr>
<div class="verse">
  <span class="verse-num">19</span><span class="verse-text">Exterminati sunt, et ad inferos descenderunt,  et alii loco eorum surrexerunt.</span>
</div>
<hr>
<div class="verse">
  <span class="verse-num">20</span><span class="verse-text">Juvenes viderunt lumen, et habitaverunt super terram,  viam autem disciplinæ ignoraverunt,</span>
</div>
<hr>
<div class="verse">
  <span class="verse-num">21</span><span class="verse-text">neque intellexerunt semitas ejus,  neque filii eorum susceperunt eam :  a facie ipsorum longe facta est ;</span>
</div>
<hr>
<div class="verse">
  <span class="verse-num">22</span><span class="verse-text">non est audita in terra Chanaan,  neque visa est in Theman.</span>
</div>
<hr>
<div class="verse">
  <span class="verse-num">23</span><span class="verse-text">Filii quoque Agar, qui exquirunt prudentiam quæ de terra est,  negotiatores Merrhæ et Theman,  et fabulatores, et exquisitores prudentiæ et intelligentiæ :  viam autem sapientiæ nescierunt,  neque commemorati sunt semitas ejus.</span>
</div>
<hr>
<div class="verse">
  <span class="verse-num">24</span><span class="verse-text">O Israël, quam magna est domus Dei,  et ingens locus possessionis ejus !</span>
</div>
<hr>
<div class="verse">
  <span class="verse-num">25</span><span class="verse-text">magnus est, et non habet finem :  excelsus, et immensus.</span>
</div>
<hr>
<div class="verse">
  <span class="verse-num">26</span><span class="verse-text">Ibi fuerunt gigantes nominati illi, qui ab initio fuerunt,  statura magna, scientes bellum.</span>
</div>
<hr>
<div class="verse">
  <span class="verse-num">27</span><span class="verse-text">Non hos elegit Dominus,  neque viam disciplinæ invenerunt :  propterea perierunt,</span>
</div>
<hr>
<div class="verse">
  <span class="verse-num">28</span><span class="verse-text">et quoniam non habuerunt sapientiam,  interierunt propter suam insipientiam.</span>
</div>
<hr>
<div class="verse">
  <span class="verse-num">29</span><span class="verse-text">Quis ascendit in cælum, et accepit eam,  et eduxit eam de nubibus ?</span>
</div>
<hr>
<div class="verse">
  <span class="verse-num">30</span><span class="verse-text">Quis transfretavit mare, et invenit illam, et attulit illam super aurum electum ?</span>
</div>
<hr>
<div class="verse">
  <span class="verse-num">31</span><span class="verse-text">Non est qui possit scire vias ejus,  neque qui exquirat semitas ejus :</span>
</div>
<hr>
<div class="verse">
  <span class="verse-num">32</span><span class="verse-text">sed qui scit universa novit eam,  et adinvenit eam prudentia sua  qui præparavit terram in æterno tempore :  et replevit eam pecudibus et quadrupedibus</span>
</div>
<hr>
<div class="verse">
  <span class="verse-num">33</span><span class="verse-text">qui emittit lumen, et vadit,  et vocavit illud, et obedit illi in tremore.</span>
</div>
<hr>
<div class="verse">
  <span class="verse-num">34</span><span class="verse-text">Stellæ autem dederunt lumen in custodiis suis,  et lætatæ sunt :</span>
</div>
<hr>
<div class="verse">
  <span class="verse-num">35</span><span class="verse-text">vocatæ sunt, et dixerunt : Adsumus,  et luxerunt ei cum jucunditate, qui fecit illas.</span>
</div>
<hr>
<div class="verse">
  <span class="verse-num">36</span><span class="verse-text">Hic est Deus noster,  et non æstimabitur alius adversus eum.</span>
</div>
<hr>
<div class="verse">
  <span class="verse-num">37</span><span class="verse-text">Hic adinvenit omnem viam disciplinæ,  et tradidit illam Jacob puero suo,  et Israël dilecto suo.</span>
</div>
<hr>
<div class="verse">
  <span class="verse-num">38</span><span class="verse-text">Post hæc in terris visus est,  et cum hominibus conversatus est.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "baruch", chapter: 3 }
      };
    </script>
    <script src="../assets/app.js"></script>
  </body>
</html>
