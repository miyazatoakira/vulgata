<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Baruch 2</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Baruch 2</h1>
<div class="verse">
  <span class="verse-num">1</span><span class="verse-text">Propter quod statuit Dominus Deus noster verbum suum,  quod locutus est ad nos,  et ad judices nostros qui judicaverunt Israël,  et ad reges nostros, et ad principes nostros,  et ad omnem Israël et Juda :</span>
</div>
<hr>
<div class="verse">
  <span class="verse-num">2</span><span class="verse-text">ut adduceret Dominus super nos mala magna,  quæ non sunt facta sub cælo  quemadmodum facta sunt in Jerusalem,  secundum quæ scripta sunt in lege Moysi,</span>
</div>
<hr>
<div class="verse">
  <span class="verse-num">3</span><span class="verse-text">et manducaret homo carnes filii sui et carnes filiæ suæ.</span>
</div>
<hr>
<div class="verse">
  <span class="verse-num">4</span><span class="verse-text">Et dedit eos sub manu regum omnium qui sunt in circuitu nostro,  in improperium et in desolationem in omnibus populis  in quibus nos dispersit Dominus :</span>
</div>
<hr>
<div class="verse">
  <span class="verse-num">5</span><span class="verse-text">et facti sumus subtus, et non supra,  quia peccavimus Domino Deo nostro,  non obaudiendo voci ipsius.</span>
</div>
<hr>
<div class="verse">
  <span class="verse-num">6</span><span class="verse-text">Domino Deo nostro justitia,  nobis autem et patribus nostris confusio faciei,  sicut est dies hæc :</span>
</div>
<hr>
<div class="verse">
  <span class="verse-num">7</span><span class="verse-text">quia locutus est Dominus super nos omnia mala hæc  quæ venerunt super nos :</span>
</div>
<hr>
<div class="verse">
  <span class="verse-num">8</span><span class="verse-text">et non sumus deprecati faciem Domini Dei nostri,  ut reverteremur unusquisque nostrum a viis nostris pessimis.</span>
</div>
<hr>
<div class="verse">
  <span class="verse-num">9</span><span class="verse-text">Et vigilavit Dominus in malis,  et adduxit ea super nos :  quia justus est Dominus in omnibus operibus suis  quæ mandavit nobis,</span>
</div>
<hr>
<div class="verse">
  <span class="verse-num">10</span><span class="verse-text">et non audivimus vocem ipsius  ut iremus in præceptis Domini,  quæ dedit ante faciem nostram.</span>
</div>
<hr>
<div class="verse">
  <span class="verse-num">11</span><span class="verse-text">Et nunc, Domine Deus Israël,  qui eduxisti populum tuum de terra Ægypti  in manu valida, et in signis, et in prodigiis,  et in virtute tua magna, et in brachio excelso,  et fecisti tibi nomen sicut est dies iste :</span>
</div>
<hr>
<div class="verse">
  <span class="verse-num">12</span><span class="verse-text">peccavimus, impie egimus,  inique gessimus, Domine Deus noster,  in omnibus justitiis tuis.</span>
</div>
<hr>
<div class="verse">
  <span class="verse-num">13</span><span class="verse-text">Avertatur ira tua a nobis,  quia derelicti sumus pauci inter gentes ubi dispersisti nos.</span>
</div>
<hr>
<div class="verse">
  <span class="verse-num">14</span><span class="verse-text">Exaudi, Domine, preces nostras et orationes nostras,  et educ nos propter te,  et da nobis invenire gratiam ante faciem eorum qui nos abduxerunt :</span>
</div>
<hr>
<div class="verse">
  <span class="verse-num">15</span><span class="verse-text">ut sciat omnis terra quia tu es Dominus Deus noster,  et quia nomen tuum invocatum est super Israël,  et super genus ipsius.</span>
</div>
<hr>
<div class="verse">
  <span class="verse-num">16</span><span class="verse-text">Respice, Domine, de domo sancta tua in nos,  et inclina aurem tuam, et exaudi nos.</span>
</div>
<hr>
<div class="verse">
  <span class="verse-num">17</span><span class="verse-text">Aperi oculos tuos et vide :  quia non mortui qui sunt in inferno,  quorum spiritus acceptus est a visceribus suis,  dabunt honorem et justificationem Domino :</span>
</div>
<hr>
<div class="verse">
  <span class="verse-num">18</span><span class="verse-text">sed anima quæ tristis est super magnitudine mali,  et incedit curva et infirma,  et oculi deficientes, et anima esuriens,  dat tibi gloriam et justitiam Domino.</span>
</div>
<hr>
<div class="verse">
  <span class="verse-num">19</span><span class="verse-text">Quia non secundum justitias patrum nostrorum  nos fundimus preces et petimus misericordiam  ante conspectum tuum, Domine Deus noster :</span>
</div>
<hr>
<div class="verse">
  <span class="verse-num">20</span><span class="verse-text">sed quia misisti iram tuam et furorem tuum super nos,  sicut locutus es in manu puerorum tuorum prophetarum,  dicens :</span>
</div>
<hr>
<div class="verse">
  <span class="verse-num">21</span><span class="verse-text">Sic dicit Dominus :  Inclinate humerum vestrum et cervicem vestram,  et opera facite regi Babylonis,  et sedebitis in terra quam dedi patribus vestris.</span>
</div>
<hr>
<div class="verse">
  <span class="verse-num">22</span><span class="verse-text">Quod si non audieritis vocem Domini Dei vestri,  operari regi Babyloniæ,  defectionem vestram faciam de civitatibus Juda,  et a foris Jerusalem,</span>
</div>
<hr>
<div class="verse">
  <span class="verse-num">23</span><span class="verse-text">et auferam a vobis vocem jucunditatis et vocem gaudii,  et vocem sponsi et vocem sponsæ,  et erit omnis terra sine vestigio ab inhabitantibus eam.</span>
</div>
<hr>
<div class="verse">
  <span class="verse-num">24</span><span class="verse-text">Et non audierunt vocem tuam,  ut operarentur regi Babylonis :  et statuisti verba tua,  quæ locutus es in manibus puerorum tuorum prophetarum,  ut transferrentur ossa regum nostrorum  et ossa patrum nostrorum de loco suo :</span>
</div>
<hr>
<div class="verse">
  <span class="verse-num">25</span><span class="verse-text">et ecce projecta sunt in calore solis et in gelu noctis,  et mortui sunt in doloribus pessimis,  in fame et in gladio, et in emissione.</span>
</div>
<hr>
<div class="verse">
  <span class="verse-num">26</span><span class="verse-text">Et posuisti templum in quo invocatum est nomen tuum in ipso  sicut hæc dies,  propter iniquitatem domus Israël et domus Juda.</span>
</div>
<hr>
<div class="verse">
  <span class="verse-num">27</span><span class="verse-text">Et fecisti in nobis, Domine Deus noster,  secundum omnem bonitatem tuam  et secundum omnem miserationem tuam illam magnam :</span>
</div>
<hr>
<div class="verse">
  <span class="verse-num">28</span><span class="verse-text">sicut locutus es in manu pueri tui Moysi,  in die qua præcepisti ei scribere legem tuam coram filiis Israël,</span>
</div>
<hr>
<div class="verse">
  <span class="verse-num">29</span><span class="verse-text">dicens : Si non audieritis vocem meam,  multitudo hæc magna convertetur in minimam inter gentes,  quo ego eos dispergam :</span>
</div>
<hr>
<div class="verse">
  <span class="verse-num">30</span><span class="verse-text">quia scio quod me non audiet populus :  populus est enim dura cervice.  Et convertetur ad cor suum in terra captivitatis suæ,</span>
</div>
<hr>
<div class="verse">
  <span class="verse-num">31</span><span class="verse-text">et scient quia ego sum Dominus Deus eorum :  et dabo eis cor, et intelligent ;  aures, et audient :</span>
</div>
<hr>
<div class="verse">
  <span class="verse-num">32</span><span class="verse-text">et laudabunt me in terra captivitatis suæ,  et memores erunt nominis mei,</span>
</div>
<hr>
<div class="verse">
  <span class="verse-num">33</span><span class="verse-text">et avertent se a dorso suo duro,  et a malignitatibus suis :  quia reminiscentur viam patrum suorum,  qui peccaverunt in me.</span>
</div>
<hr>
<div class="verse">
  <span class="verse-num">34</span><span class="verse-text">Et revocabo illos in terram quam juravi patribus eorum,  Abraham, Isaac, et Jacob :  et dominabuntur ejus, et multiplicabo eos,  et non minorabuntur :</span>
</div>
<hr>
<div class="verse">
  <span class="verse-num">35</span><span class="verse-text">et statuam illis testamentum alterum sempiternum,  ut sim illis in Deum,  et ipsi erunt mihi in populum :  et non movebo amplius populum meum, filios Israël,  a terra quam dedi illis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "baruch", chapter: 2 }
      };
    </script>
    <script src="../assets/app.js"></script>
  </body>
</html>
