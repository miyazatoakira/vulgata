<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ioel 2</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ioel 2</h1>
<div class="verse">
  <span class="verse-num">1</span><span class="verse-text">Canite tuba in Sion,  ululate in monte sancto meo,  conturbentur omnes habitatores terræ :  quia venit dies Domini, quia prope est.</span>
</div>
<hr>
<div class="verse">
  <span class="verse-num">2</span><span class="verse-text">Dies tenebrarum et caliginis,  dies nubis et turbinis ;  quasi mane expansum super montes  populus multus et fortis :  similis ei non fuit a principio,  et post eum non erit  usque in annos generationis et generationis.</span>
</div>
<hr>
<div class="verse">
  <span class="verse-num">3</span><span class="verse-text">Ante faciem ejus ignis vorans,  et post eum exurens flamma.  Quasi hortus voluptatis terra coram eo,  et post eum solitudo deserti,  neque est qui effugiat eum.</span>
</div>
<hr>
<div class="verse">
  <span class="verse-num">4</span><span class="verse-text">Quasi aspectus equorum, aspectus eorum ;  et quasi equites, sic current.</span>
</div>
<hr>
<div class="verse">
  <span class="verse-num">5</span><span class="verse-text">Sicut sonitus quadrigarum super capita montium exilient,  sicut sonitus flammæ ignis devorantis stipulam,  velut populus fortis præparatus ad prælium.</span>
</div>
<hr>
<div class="verse">
  <span class="verse-num">6</span><span class="verse-text">A facie ejus cruciabuntur populi ;  omnes vultus redigentur in ollam.</span>
</div>
<hr>
<div class="verse">
  <span class="verse-num">7</span><span class="verse-text">Sicut fortes current ;  quasi viri bellatores ascendent murum :  viri in viis suis gradientur,  et non declinabunt a semitis suis.</span>
</div>
<hr>
<div class="verse">
  <span class="verse-num">8</span><span class="verse-text">Unusquisque fratrem suum non coarctabit,  singuli in calle suo ambulabunt ;  sed et per fenestras cadent, et non demolientur.</span>
</div>
<hr>
<div class="verse">
  <span class="verse-num">9</span><span class="verse-text">Urbem ingredientur, in muro current,  domos conscendent, per fenestras intrabunt quasi fur.</span>
</div>
<hr>
<div class="verse">
  <span class="verse-num">10</span><span class="verse-text">A facie ejus contremuit terra,  moti sunt cæli,  sol et luna obtenebrati sunt,  et stellæ retraxerunt splendorem suum.</span>
</div>
<hr>
<div class="verse">
  <span class="verse-num">11</span><span class="verse-text">Et Dominus dedit vocem suam ante faciem exercitus sui,  quia multa sunt nimis castra ejus,  quia fortia et facientia verbum ejus :  magnus enim dies Domini, et terribilis valde,  et quis sustinebit eum ?</span>
</div>
<hr>
<div class="verse">
  <span class="verse-num">12</span><span class="verse-text">Nunc ergo, dicit Dominus,  convertimini ad me in toto corde vestro,  in jejunio, et in fletu, et in planctu.</span>
</div>
<hr>
<div class="verse">
  <span class="verse-num">13</span><span class="verse-text">Et scindite corda vestra, et non vestimenta vestra ;  et convertimini ad Dominum Deum vestrum,  quia benignus et misericors est,  patiens et multæ misericordiæ,  et præstabilis super malitia.</span>
</div>
<hr>
<div class="verse">
  <span class="verse-num">14</span><span class="verse-text">Quis scit si convertatur, et ignoscat,  et relinquat post se benedictionem, sacrificium et libamen Domino Deo vestro ?</span>
</div>
<hr>
<div class="verse">
  <span class="verse-num">15</span><span class="verse-text">Canite tuba in Sion,  sanctificate jejunium, vocate cœtum :</span>
</div>
<hr>
<div class="verse">
  <span class="verse-num">16</span><span class="verse-text">congregate populum, sanctificate ecclesiam,  coadunate senes, congregate parvulos, et sugentes ubera ;  egrediatur sponsus de cubili suo,  et sponsa de thalamo suo.</span>
</div>
<hr>
<div class="verse">
  <span class="verse-num">17</span><span class="verse-text">Inter vestibulum et altare plorabunt sacerdotes, ministri Domini,  et dicent : Parce, Domine, parce populo tuo ;  et ne des hæreditatem tuam in opprobrium,  ut dominentur eis nationes.  Quare dicunt in populis : Ubi est Deus eorum ?</span>
</div>
<hr>
<div class="verse">
  <span class="verse-num">18</span><span class="verse-text">Zelatus est Dominus terram suam,  et pepercit populo suo.</span>
</div>
<hr>
<div class="verse">
  <span class="verse-num">19</span><span class="verse-text">Et respondit Dominus, et dixit populo suo :  Ecce ego mittam vobis frumentum, et vinum, et oleum,  et replebimini eis ;  et non dabo vos ultra opprobrium in gentibus.</span>
</div>
<hr>
<div class="verse">
  <span class="verse-num">20</span><span class="verse-text">Et eum qui ab aquilone est procul faciam a vobis,  et expellam eum in terram inviam et desertam :  faciem ejus contra mare orientale,  et extremum ejus ad mare novissimum :  et ascendet fœtor ejus,  et ascendet putredo ejus,  quia superbe egit.</span>
</div>
<hr>
<div class="verse">
  <span class="verse-num">21</span><span class="verse-text">Noli timere, terra :  exsulta, et lætare,  quoniam magnificavit Dominus ut faceret.</span>
</div>
<hr>
<div class="verse">
  <span class="verse-num">22</span><span class="verse-text">Nolite timere, animalia regionis,  quia germinaverunt speciosa deserti ;  quia lignum attulit fructum suum,  ficus et vinea dederunt virtutem suam.</span>
</div>
<hr>
<div class="verse">
  <span class="verse-num">23</span><span class="verse-text">Et, filii Sion, exsultate,  et lætamini in Domino Deo vestro,  quia dedit vobis doctorem justitiæ,  et descendere faciet ad vos imbrem matutinum et serotinum,  sicut in principio.</span>
</div>
<hr>
<div class="verse">
  <span class="verse-num">24</span><span class="verse-text">Et implebuntur areæ frumento,  et redundabunt torcularia vino et oleo.</span>
</div>
<hr>
<div class="verse">
  <span class="verse-num">25</span><span class="verse-text">Et reddam vobis annos, quos comedit locusta,  bruchus, et rubigo, et eruca :  fortitudo mea magna quam misi in vos.</span>
</div>
<hr>
<div class="verse">
  <span class="verse-num">26</span><span class="verse-text">Et comedetis vescentes, et saturabimini ;  et laudabitis nomen Domini Dei vestri,  qui fecit mirabilia vobiscum ;  et non confundetur populus meus in sempiternum.</span>
</div>
<hr>
<div class="verse">
  <span class="verse-num">27</span><span class="verse-text">Et scietis quia in medio Israël ego sum,  et ego Dominus Deus vester, et non est amplius ;  et non confundetur populus meus in æternum.</span>
</div>
<hr>
<div class="verse">
  <span class="verse-num">28</span><span class="verse-text">Et erit post hæc :  effundam spiritum meum super omnem carnem,  et prophetabunt filii vestri et filiæ vestræ :  senes vestri somnia somniabunt,  et juvenes vestri visiones videbunt.</span>
</div>
<hr>
<div class="verse">
  <span class="verse-num">29</span><span class="verse-text">Sed et super servos meos et ancillas  in diebus illis effundam spiritum meum.</span>
</div>
<hr>
<div class="verse">
  <span class="verse-num">30</span><span class="verse-text">Et dabo prodigia in cælo et in terra,  sanguinem, et ignem, et vaporem fumi.</span>
</div>
<hr>
<div class="verse">
  <span class="verse-num">31</span><span class="verse-text">Sol convertetur in tenebras,  et luna in sanguinem,  antequam veniat dies Domini magnus et horribilis.</span>
</div>
<hr>
<div class="verse">
  <span class="verse-num">32</span><span class="verse-text">Et erit : omnis qui invocaverit nomen Domini, salvus erit :  quia in monte Sion et in Jerusalem  erit salvatio, sicut dixit Dominus,  et in residuis quos Dominus vocaverit.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "joel", chapter: 2 }
      };
    </script>
    <script src="../assets/app.js"></script>
  </body>
</html>
