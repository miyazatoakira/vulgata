<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — II Regum 22</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">II Regum 22</h1>
<div class="verse">
  <span class="verse-num">1</span><span class="verse-text">Locutus est autem David Domino verba carminis hujus in die qua liberavit eum Dominus de manu omnium inimicorum suorum, et de manu Saul.</span>
</div>
<hr>
<div class="verse">
  <span class="verse-num">2</span><span class="verse-text">Et ait :   Dominus petra mea, et robur meum, et salvator meus.</span>
</div>
<hr>
<div class="verse">
  <span class="verse-num">3</span><span class="verse-text">Deus fortis meus : sperabo in eum ;  scutum meum, et cornu salutis meæ :  elevator meus, et refugium meum ;  salvator meus : de iniquitate liberabis me.</span>
</div>
<hr>
<div class="verse">
  <span class="verse-num">4</span><span class="verse-text">Laudabilem invocabo Dominum,  et ab inimicis meis salvus ero.</span>
</div>
<hr>
<div class="verse">
  <span class="verse-num">5</span><span class="verse-text">Quia circumdederunt me contritiones mortis :  torrentes Belial terruerunt me.</span>
</div>
<hr>
<div class="verse">
  <span class="verse-num">6</span><span class="verse-text">Funes inferni circumdederunt me :  prævenerunt me laquei mortis.</span>
</div>
<hr>
<div class="verse">
  <span class="verse-num">7</span><span class="verse-text">In tribulatione mea invocabo Dominum,  et ad Deum meum clamabo :  et exaudiet de templo suo vocem meam,  et clamor meus veniet ad aures ejus.</span>
</div>
<hr>
<div class="verse">
  <span class="verse-num">8</span><span class="verse-text">Commota est et contremuit terra ;  fundamenta montium concussa sunt, et conquassata :  quoniam iratus est eis.</span>
</div>
<hr>
<div class="verse">
  <span class="verse-num">9</span><span class="verse-text">Ascendit fumus de naribus ejus,  et ignis de ore ejus vorabit :  carbones succensi sunt ab eo.</span>
</div>
<hr>
<div class="verse">
  <span class="verse-num">10</span><span class="verse-text">Inclinavit cælos, et descendit :  et caligo sub pedibus ejus.</span>
</div>
<hr>
<div class="verse">
  <span class="verse-num">11</span><span class="verse-text">Et ascendit super cherubim, et volavit :  et lapsus est super pennas venti.</span>
</div>
<hr>
<div class="verse">
  <span class="verse-num">12</span><span class="verse-text">Posuit tenebras in circuitu suo latibulum,  cribrans aquas de nubibus cælorum.</span>
</div>
<hr>
<div class="verse">
  <span class="verse-num">13</span><span class="verse-text">Præ fulgore in conspectu ejus,  succensi sunt carbones ignis.</span>
</div>
<hr>
<div class="verse">
  <span class="verse-num">14</span><span class="verse-text">Tonabit de cælo Dominus,  et excelsus dabit vocem suam.</span>
</div>
<hr>
<div class="verse">
  <span class="verse-num">15</span><span class="verse-text">Misit sagittas et dissipavit eos ;  fulgur, et consumpsit eos.</span>
</div>
<hr>
<div class="verse">
  <span class="verse-num">16</span><span class="verse-text">Et apparuerunt effusiones maris,  et revelata sunt fundamenta orbis  ab increpatione Domini,  ab inspiratione spiritus furoris ejus.</span>
</div>
<hr>
<div class="verse">
  <span class="verse-num">17</span><span class="verse-text">Misit de excelso, et assumpsit me,  et extraxit me de aquis multis.</span>
</div>
<hr>
<div class="verse">
  <span class="verse-num">18</span><span class="verse-text">Liberavit me ab inimico meo potentissimo,  et ab his qui oderant me :  quoniam robustiores me erant.</span>
</div>
<hr>
<div class="verse">
  <span class="verse-num">19</span><span class="verse-text">Prævenit me in die afflictionis meæ,  et factus est Dominus firmamentum meum.</span>
</div>
<hr>
<div class="verse">
  <span class="verse-num">20</span><span class="verse-text">Et eduxit me in latitudinem :  liberavit me, quia complacui ei.</span>
</div>
<hr>
<div class="verse">
  <span class="verse-num">21</span><span class="verse-text">Retribuet mihi Dominus secundum justitiam meam :  et secundum munditiam manuum mearum reddet mihi.</span>
</div>
<hr>
<div class="verse">
  <span class="verse-num">22</span><span class="verse-text">Quia custodivi vias Domini,  et non egi impie a Deo meo.</span>
</div>
<hr>
<div class="verse">
  <span class="verse-num">23</span><span class="verse-text">Omnia enim judicia ejus in conspectu meo,  et præcepta ejus non amovi a me.</span>
</div>
<hr>
<div class="verse">
  <span class="verse-num">24</span><span class="verse-text">Et ero perfectus cum eo,  et custodiam me ab iniquitate mea.</span>
</div>
<hr>
<div class="verse">
  <span class="verse-num">25</span><span class="verse-text">Et restituet mihi Dominus secundum justitiam meam,  et secundum munditiam manuum mearum in conspectu oculorum suorum.</span>
</div>
<hr>
<div class="verse">
  <span class="verse-num">26</span><span class="verse-text">Cum sancto sanctus eris,  et cum robusto perfectus.</span>
</div>
<hr>
<div class="verse">
  <span class="verse-num">27</span><span class="verse-text">Cum electo electus eris,  et cum perverso perverteris.</span>
</div>
<hr>
<div class="verse">
  <span class="verse-num">28</span><span class="verse-text">Et populum pauperem salvum facies :  oculisque tuis excelsos humiliabis.</span>
</div>
<hr>
<div class="verse">
  <span class="verse-num">29</span><span class="verse-text">Quia tu lucerna mea, Domine,  et tu, Domine, illuminabis tenebras meas.</span>
</div>
<hr>
<div class="verse">
  <span class="verse-num">30</span><span class="verse-text">In te enim curram accinctus :  in Deo meo transiliam murum.</span>
</div>
<hr>
<div class="verse">
  <span class="verse-num">31</span><span class="verse-text">Deus, immaculata via ejus ;  eloquium Domini igne examinatum :  scutum est omnium sperantium in se.</span>
</div>
<hr>
<div class="verse">
  <span class="verse-num">32</span><span class="verse-text">Quis est Deus præter Dominum,  et quis fortis præter Deum nostrum ?</span>
</div>
<hr>
<div class="verse">
  <span class="verse-num">33</span><span class="verse-text">Deus qui accinxit me fortitudine,  et complanavit perfectam viam meam.</span>
</div>
<hr>
<div class="verse">
  <span class="verse-num">34</span><span class="verse-text">Coæquans pedes meos cervis,  et super excelsa mea statuens me ;</span>
</div>
<hr>
<div class="verse">
  <span class="verse-num">35</span><span class="verse-text">docens manus meas ad prælium,  et componens quasi arcum æreum brachia mea.</span>
</div>
<hr>
<div class="verse">
  <span class="verse-num">36</span><span class="verse-text">Dedisti mihi clypeum salutis tuæ,  et mansuetudo tua multiplicavit me.</span>
</div>
<hr>
<div class="verse">
  <span class="verse-num">37</span><span class="verse-text">Dilatabis gressus meos subtus me,  et non deficient tali mei.</span>
</div>
<hr>
<div class="verse">
  <span class="verse-num">38</span><span class="verse-text">Persequar inimicos meos, et conteram,  et non convertar donec consumam eos.</span>
</div>
<hr>
<div class="verse">
  <span class="verse-num">39</span><span class="verse-text">Consumam eos et confringam, ut non consurgant :  cadent sub pedibus meis.</span>
</div>
<hr>
<div class="verse">
  <span class="verse-num">40</span><span class="verse-text">Accinxisti me fortitudine ad prælium :  incurvasti resistentes mihi subtus me.</span>
</div>
<hr>
<div class="verse">
  <span class="verse-num">41</span><span class="verse-text">Inimicos meos dedisti mihi dorsum ;  odientes me, et disperdam eos.</span>
</div>
<hr>
<div class="verse">
  <span class="verse-num">42</span><span class="verse-text">Clamabunt, et non erit qui salvet ;  ad Dominum, et non exaudiet eos.</span>
</div>
<hr>
<div class="verse">
  <span class="verse-num">43</span><span class="verse-text">Delebo eos ut pulverem terræ ;  quasi lutum platearum comminuam eos atque confringam.</span>
</div>
<hr>
<div class="verse">
  <span class="verse-num">44</span><span class="verse-text">Salvabis me a contradictionibus populi mei ;  custodies me in caput gentium :  populus quem ignoro serviet mihi.</span>
</div>
<hr>
<div class="verse">
  <span class="verse-num">45</span><span class="verse-text">Filii alieni resistent mihi ;  auditu auris obedient mihi.</span>
</div>
<hr>
<div class="verse">
  <span class="verse-num">46</span><span class="verse-text">Filii alieni defluxerunt,  et contrahentur in angustiis suis.</span>
</div>
<hr>
<div class="verse">
  <span class="verse-num">47</span><span class="verse-text">Vivit Dominus, et benedictus Deus meus,  et exaltabitur Deus fortis salutis meæ.</span>
</div>
<hr>
<div class="verse">
  <span class="verse-num">48</span><span class="verse-text">Deus qui das vindictas mihi,  et dejicis populos sub me.</span>
</div>
<hr>
<div class="verse">
  <span class="verse-num">49</span><span class="verse-text">Qui educis me ab inimicis meis,  et a resistentibus mihi elevas me :  a viro iniquo liberabis me.</span>
</div>
<hr>
<div class="verse">
  <span class="verse-num">50</span><span class="verse-text">Propterea confitebor tibi, Domine, in gentibus,  et nomini tuo cantabo :</span>
</div>
<hr>
<div class="verse">
  <span class="verse-num">51</span><span class="verse-text">magnificans salutes regis sui,  et faciens misericordiam christo suo David,  et semini ejus in sempiternum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "ii-samuel", chapter: 22 }
      };
    </script>
    <script src="../assets/app.js"></script>
  </body>
</html>
