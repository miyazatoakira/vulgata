<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Genesis 24</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Genesis 24</h1>
<div class="verse">
  <span class="verse-num">1</span><span class="verse-text">Erat autem Abraham senex, dierumque multorum : et Dominus in cunctis benedixerat ei.</span>
</div>
<hr>
<div class="verse">
  <span class="verse-num">2</span><span class="verse-text">Dixitque ad servum seniorem domus suæ, qui præerat omnibus quæ habebat : Pone manum tuam subter femur meum,</span>
</div>
<hr>
<div class="verse">
  <span class="verse-num">3</span><span class="verse-text">ut adjurem te per Dominum Deum cæli et terræ, ut non accipias uxorem filio meo de filiabus Chananæorum, inter quos habito :</span>
</div>
<hr>
<div class="verse">
  <span class="verse-num">4</span><span class="verse-text">sed ad terram et cognationem meam proficiscaris et inde accipias uxorem filio meo Isaac.</span>
</div>
<hr>
<div class="verse">
  <span class="verse-num">5</span><span class="verse-text">Respondit servus : Si noluerit mulier venire mecum in terram hanc, numquid reducere debeo filium tuum ad locum, de quo egressus es ?</span>
</div>
<hr>
<div class="verse">
  <span class="verse-num">6</span><span class="verse-text">Dixitque Abraham : Cave nequando reducas filium meum illuc.</span>
</div>
<hr>
<div class="verse">
  <span class="verse-num">7</span><span class="verse-text">Dominus Deus cæli, qui tulit me de domo patris mei, et de terra nativitatis meæ, qui locutus est mihi, et juravit mihi, dicens : Semini tuo dabo terram hanc : ipse mittet angelum suum coram te, et accipies inde uxorem filio meo :</span>
</div>
<hr>
<div class="verse">
  <span class="verse-num">8</span><span class="verse-text">sin autem mulier noluerit sequi te, non teneberis juramento : filium meum tantum ne reducas illuc.</span>
</div>
<hr>
<div class="verse">
  <span class="verse-num">9</span><span class="verse-text">Posuit ergo servus manum sub femore Abraham domini sui, et juravit illi super sermone hoc.</span>
</div>
<hr>
<div class="verse">
  <span class="verse-num">10</span><span class="verse-text">Tulitque decem camelos de grege domini sui, et abiit, ex omnibus bonis ejus portans secum, profectusque perrexit in Mesopotamiam ad urbem Nachor.</span>
</div>
<hr>
<div class="verse">
  <span class="verse-num">11</span><span class="verse-text">Cumque camelos fecisset accumbere extra oppidum juxta puteum aquæ vespere, tempore quo solent mulieres egredi ad hauriendam aquam, dixit :</span>
</div>
<hr>
<div class="verse">
  <span class="verse-num">12</span><span class="verse-text">Domine Deus domini mei Abraham, occurre, obsecro, mihi hodie, et fac misericordiam cum domino meo Abraham.</span>
</div>
<hr>
<div class="verse">
  <span class="verse-num">13</span><span class="verse-text">Ecce ego sto prope fontem aquæ, et filiæ habitatorum hujus civitatis egredientur ad hauriendam aquam.</span>
</div>
<hr>
<div class="verse">
  <span class="verse-num">14</span><span class="verse-text">Igitur puella, cui ego dixero : Inclina hydriam tuam ut bibam : et illa responderit : Bibe, quin et camelis tuis dabo potum : ipsa est quam præparasti servo tuo Isaac : et per hoc intelligam quod feceris misericordiam cum domino meo.</span>
</div>
<hr>
<div class="verse">
  <span class="verse-num">15</span><span class="verse-text">Necdum intra se verba compleverat, et ecce Rebecca egrediebatur, filia Bathuel, filii Melchæ uxoris Nachor fratris Abraham, habens hydriam in scapula sua :</span>
</div>
<hr>
<div class="verse">
  <span class="verse-num">16</span><span class="verse-text">puella decora nimis, virgoque pulcherrima, et incognita viro : descenderat autem ad fontem, et impleverat hydriam, ac revertebatur.</span>
</div>
<hr>
<div class="verse">
  <span class="verse-num">17</span><span class="verse-text">Occurritque ei servus, et ait : Pauxillum aquæ mihi ad bibendum præbe de hydria tua.</span>
</div>
<hr>
<div class="verse">
  <span class="verse-num">18</span><span class="verse-text">Quæ respondit : Bibe, domine mi : celeriterque deposuit hydriam super ulnam suam, et dedit ei potum.</span>
</div>
<hr>
<div class="verse">
  <span class="verse-num">19</span><span class="verse-text">Cumque ille bibisset, adjecit : Quin et camelis tuis hauriam aquam, donec cuncti bibant.</span>
</div>
<hr>
<div class="verse">
  <span class="verse-num">20</span><span class="verse-text">Effundensque hydriam in canalibus, recurrit ad puteum ut hauriret aquam : et haustam omnibus camelis dedit.</span>
</div>
<hr>
<div class="verse">
  <span class="verse-num">21</span><span class="verse-text">Ipse autem contemplabatur eam tacitus, scire volens utrum prosperum iter suum fecisset Dominus, an non.</span>
</div>
<hr>
<div class="verse">
  <span class="verse-num">22</span><span class="verse-text">Postquam autem biberunt cameli, protulit vir inaures aureas, appendentes siclos duos, et armillas totidem pondo siclorum decem.</span>
</div>
<hr>
<div class="verse">
  <span class="verse-num">23</span><span class="verse-text">Dixitque ad eam : Cujus es filia ? indica mihi, est in domo patris tui locus ad manendum ?</span>
</div>
<hr>
<div class="verse">
  <span class="verse-num">24</span><span class="verse-text">Quæ respondit : Filia sum Bathuelis, filii Melchæ, quem peperit ipsi Nachor.</span>
</div>
<hr>
<div class="verse">
  <span class="verse-num">25</span><span class="verse-text">Et addidit, dicens : Palearum quoque et fœni plurimum est apud nos, et locus spatiosus ad manendum.</span>
</div>
<hr>
<div class="verse">
  <span class="verse-num">26</span><span class="verse-text">Inclinavit se homo, et adoravit Dominum,</span>
</div>
<hr>
<div class="verse">
  <span class="verse-num">27</span><span class="verse-text">dicens : Benedictus Dominus Deus domini mei Abraham, qui non abstulit misericordiam et veritatem suam a domino meo, et recto itinere me perduxit in domum fratris domini mei.</span>
</div>
<hr>
<div class="verse">
  <span class="verse-num">28</span><span class="verse-text">Cucurrit itaque puella, et nuntiavit in domum matris suæ omnia quæ audierat.</span>
</div>
<hr>
<div class="verse">
  <span class="verse-num">29</span><span class="verse-text">Habebat autem Rebecca fratrem nomine Laban, qui festinus egressus est ad hominem, ubi erat fons.</span>
</div>
<hr>
<div class="verse">
  <span class="verse-num">30</span><span class="verse-text">Cumque vidisset inaures et armillas in manibus sororis suæ, et audisset cuncta verba referentis : Hæc locutus est mihi homo : venit ad virum qui stabat juxta camelos, et prope fontem aquæ :</span>
</div>
<hr>
<div class="verse">
  <span class="verse-num">31</span><span class="verse-text">dixitque ad eum : Ingredere, benedicte Domini : cur foris stas ? præparavi domum, et locum camelis.</span>
</div>
<hr>
<div class="verse">
  <span class="verse-num">32</span><span class="verse-text">Et introduxit eum in hospitium : ac destravit camelos, deditque paleas et fœnum, et aquam ad lavandos pedes ejus, et virorum qui venerant cum eo.</span>
</div>
<hr>
<div class="verse">
  <span class="verse-num">33</span><span class="verse-text">Et appositus est in conspectu ejus panis. Qui ait : Non comedam, donec loquar sermones meos. Respondit ei : Loquere.</span>
</div>
<hr>
<div class="verse">
  <span class="verse-num">34</span><span class="verse-text">At ille : Servus, inquit, Abraham sum :</span>
</div>
<hr>
<div class="verse">
  <span class="verse-num">35</span><span class="verse-text">et Dominus benedixit domino meo valde, magnificatusque est : et dedit ei oves et boves, argentum et aurum, servos et ancillas, camelos et asinos.</span>
</div>
<hr>
<div class="verse">
  <span class="verse-num">36</span><span class="verse-text">Et peperit Sara uxor domini mei filium domino meo in senectute sua, deditque illi omnia quæ habuerat.</span>
</div>
<hr>
<div class="verse">
  <span class="verse-num">37</span><span class="verse-text">Et adjuravit me dominus meus, dicens : Non accipies uxorem filio meo de filiabus Chananæorum, in quorum terra habito :</span>
</div>
<hr>
<div class="verse">
  <span class="verse-num">38</span><span class="verse-text">sed ad domum patris mei perges, et de cognatione mea accipies uxorem filio meo.</span>
</div>
<hr>
<div class="verse">
  <span class="verse-num">39</span><span class="verse-text">Ego vero respondi domino meo : Quid si noluerit venire mecum mulier ?</span>
</div>
<hr>
<div class="verse">
  <span class="verse-num">40</span><span class="verse-text">Dominus, ait, in cujus conspectu ambulo, mittet angelum suum tecum, et diriget viam tuam : accipiesque uxorem filio meo de cognatione mea, et de domo patris mei.</span>
</div>
<hr>
<div class="verse">
  <span class="verse-num">41</span><span class="verse-text">Innocens eris a maledictione mea, cum veneris ad propinquos meos, et non dederint tibi.</span>
</div>
<hr>
<div class="verse">
  <span class="verse-num">42</span><span class="verse-text">Veni ergo hodie ad fontem aquæ, et dixi : Domine Deus domini mei Abraham, si direxisti viam meam, in qua nunc ambulo,</span>
</div>
<hr>
<div class="verse">
  <span class="verse-num">43</span><span class="verse-text">ecce sto juxta fontem aquæ, et virgo, quæ egredietur ad hauriendam aquam, audierit a me : Da mihi pauxillum aquæ ad bibendum ex hydria tua :</span>
</div>
<hr>
<div class="verse">
  <span class="verse-num">44</span><span class="verse-text">et dixerit mihi : Et tu bibe, et camelis tuis hauriam : ipsa est mulier, quam præparavit Dominus filio domini mei.</span>
</div>
<hr>
<div class="verse">
  <span class="verse-num">45</span><span class="verse-text">Dumque hæc tacitus mecum volverem, apparuit Rebecca veniens cum hydria, quam portabat in scapula : descenditque ad fontem, et hausit aquam. Et aio ad eam : Da mihi paululum bibere.</span>
</div>
<hr>
<div class="verse">
  <span class="verse-num">46</span><span class="verse-text">Quæ festinans deposuit hydriam de humero, et dixit mihi : Et tu bibe, et camelis tuis tribuam potum. Bibi, et adaquavit camelos.</span>
</div>
<hr>
<div class="verse">
  <span class="verse-num">47</span><span class="verse-text">Interrogavique eam, et dixi : Cujus es filia ? Quæ respondit : Filia Bathuelis sum, filii Nachor, quem peperit ei Melcha. Suspendi itaque inaures ad ornandam faciem ejus, et armillas posui in manibus ejus.</span>
</div>
<hr>
<div class="verse">
  <span class="verse-num">48</span><span class="verse-text">Pronusque adoravi Dominum, benedicens Domino Deo domini mei Abraham, qui perduxit me recto itinere, ut sumerem filiam fratris domini mei filio ejus.</span>
</div>
<hr>
<div class="verse">
  <span class="verse-num">49</span><span class="verse-text">Quam ob rem si facitis misericordiam et veritatem cum domino meo, indicate mihi : sin autem aliud placet, et hoc dicite mihi, ut vadam ad dextram, sive ad sinistram.</span>
</div>
<hr>
<div class="verse">
  <span class="verse-num">50</span><span class="verse-text">Responderuntque Laban et Bathuel : A Domino egressus est sermo : non possumus extra placitum ejus quidquam aliud loqui tecum.</span>
</div>
<hr>
<div class="verse">
  <span class="verse-num">51</span><span class="verse-text">En Rebecca coram te est, tolle eam, et proficiscere, et sit uxor filii domini tui, sicut locutus est Dominus.</span>
</div>
<hr>
<div class="verse">
  <span class="verse-num">52</span><span class="verse-text">Quod cum audisset puer Abraham, procidens adoravit in terram Dominum.</span>
</div>
<hr>
<div class="verse">
  <span class="verse-num">53</span><span class="verse-text">Prolatisque vasis argenteis, et aureis, ac vestibus, dedit ea Rebeccæ pro munere : fratribus quoque ejus et matri dona obtulit.</span>
</div>
<hr>
<div class="verse">
  <span class="verse-num">54</span><span class="verse-text">Inito convivio, vescentes pariter et bibentes manserunt ibi. Surgens autem mane, locutus est puer : Dimitte me, ut vadam ad dominum meum.</span>
</div>
<hr>
<div class="verse">
  <span class="verse-num">55</span><span class="verse-text">Responderuntque fratres ejus et mater : Maneat puella saltem decem dies apud nos, et postea proficiscetur.</span>
</div>
<hr>
<div class="verse">
  <span class="verse-num">56</span><span class="verse-text">Nolite, ait, me retinere, quia Dominus direxit viam meam : dimittite me ut pergam ad dominum meum.</span>
</div>
<hr>
<div class="verse">
  <span class="verse-num">57</span><span class="verse-text">Et dixerunt : Vocemus puellam, et quæramus ipsius voluntatem.</span>
</div>
<hr>
<div class="verse">
  <span class="verse-num">58</span><span class="verse-text">Cumque vocata venisset, sciscitati sunt : Vis ire cum homine isto ? Quæ ait : Vadam.</span>
</div>
<hr>
<div class="verse">
  <span class="verse-num">59</span><span class="verse-text">Dimiserunt ergo eam, et nutricem illius, servumque Abraham, et comites ejus,</span>
</div>
<hr>
<div class="verse">
  <span class="verse-num">60</span><span class="verse-text">imprecantes prospera sorori suæ, atque dicentes : Soror nostra es, crescas in mille millia, et possideat semen tuum portas inimicorum suorum.</span>
</div>
<hr>
<div class="verse">
  <span class="verse-num">61</span><span class="verse-text">Igitur Rebecca et puellæ illius, ascensis camelis, secutæ sunt virum : qui festinus revertebatur ad dominum suum.</span>
</div>
<hr>
<div class="verse">
  <span class="verse-num">62</span><span class="verse-text">Eo autem tempore deambulabat Isaac per viam quæ ducit ad puteum, cujus nomen est Viventis et videntis : habitabat enim in terra australi :</span>
</div>
<hr>
<div class="verse">
  <span class="verse-num">63</span><span class="verse-text">et egressus fuerat ad meditandum in agro, inclinata jam die : cumque elevasset oculos, vidit camelos venientes procul.</span>
</div>
<hr>
<div class="verse">
  <span class="verse-num">64</span><span class="verse-text">Rebecca quoque, conspecto Isaac, descendit de camelo,</span>
</div>
<hr>
<div class="verse">
  <span class="verse-num">65</span><span class="verse-text">et ait ad puerum : Quis est ille homo qui venit per agrum in occursum nobis ? Dixitque ei : Ipse est dominus meus. At illa tollens cito pallium, operuit se.</span>
</div>
<hr>
<div class="verse">
  <span class="verse-num">66</span><span class="verse-text">Servus autem cuncta, quæ gesserat, narravit Isaac.</span>
</div>
<hr>
<div class="verse">
  <span class="verse-num">67</span><span class="verse-text">Qui introduxit eam in tabernaculum Saræ matris suæ, et accepit eam uxorem : et in tantum dilexit eam, ut dolorem, qui ex morte matris ejus acciderat, temperaret.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "genesis", chapter: 24 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
