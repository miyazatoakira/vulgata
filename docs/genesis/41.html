<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Genesis 41</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Genesis 41</h1>
<div class="verse">
  <span class="verse-num">1</span><span class="verse-text">Post duos annos vidit Pharao somnium. Putabat se stare super fluvium,</span>
</div>
<hr>
<div class="verse">
  <span class="verse-num">2</span><span class="verse-text">de quo ascendebant septem boves, pulchræ et crassæ nimis : et pascebantur in locis palustribus.</span>
</div>
<hr>
<div class="verse">
  <span class="verse-num">3</span><span class="verse-text">Aliæ quoque septem emergebant de flumine, fœdæ confectæque macie : et pascebantur in ipsa amnis ripa in locis virentibus :</span>
</div>
<hr>
<div class="verse">
  <span class="verse-num">4</span><span class="verse-text">devoraveruntque eas, quarum mira species et habitudo corporum erat. Expergefactus Pharao,</span>
</div>
<hr>
<div class="verse">
  <span class="verse-num">5</span><span class="verse-text">rursum dormivit, et vidit alterum somnium : septem spicæ pullulabant in culmo uno plenæ atque formosæ :</span>
</div>
<hr>
<div class="verse">
  <span class="verse-num">6</span><span class="verse-text">aliæ quoque totidem spicæ tenues, et percussæ uredine oriebantur,</span>
</div>
<hr>
<div class="verse">
  <span class="verse-num">7</span><span class="verse-text">devorantes omnium priorum pulchritudinem. Evigilans Pharao post quietem,</span>
</div>
<hr>
<div class="verse">
  <span class="verse-num">8</span><span class="verse-text">et facto mane, pavore perterritus, misit ad omnes conjectores Ægypti, cunctosque sapientes, et accersitis narravit somnium, nec erat qui interpretaretur.</span>
</div>
<hr>
<div class="verse">
  <span class="verse-num">9</span><span class="verse-text">Tunc demum reminiscens pincernarum magister, ait : Confiteor peccatum meum :</span>
</div>
<hr>
<div class="verse">
  <span class="verse-num">10</span><span class="verse-text">iratus rex servis suis, me et magistrum pistorum retrudi jussit in carcerem principis militum :</span>
</div>
<hr>
<div class="verse">
  <span class="verse-num">11</span><span class="verse-text">ubi una nocte uterque vidimus somnium præsagum futurorum.</span>
</div>
<hr>
<div class="verse">
  <span class="verse-num">12</span><span class="verse-text">Erat ibi puer hebræus, ejusdem ducis militum famulus : cui narrantes somnia,</span>
</div>
<hr>
<div class="verse">
  <span class="verse-num">13</span><span class="verse-text">audivimus quidquid postea rei probavit eventus ; ego enim redditus sum officio meo, et ille suspensus est in cruce.</span>
</div>
<hr>
<div class="verse">
  <span class="verse-num">14</span><span class="verse-text">Protinus ad regis imperium eductum de carcere Joseph totonderunt : ac veste mutata obtulerunt ei.</span>
</div>
<hr>
<div class="verse">
  <span class="verse-num">15</span><span class="verse-text">Cui ille ait : Vidi somnia, nec est qui edisserat : quæ audivi te sapientissime conjicere.</span>
</div>
<hr>
<div class="verse">
  <span class="verse-num">16</span><span class="verse-text">Respondit Joseph : Absque me Deus respondebit prospera Pharaoni.</span>
</div>
<hr>
<div class="verse">
  <span class="verse-num">17</span><span class="verse-text">Narravit ergo Pharao quod viderat : Putabam me stare super ripam fluminis,</span>
</div>
<hr>
<div class="verse">
  <span class="verse-num">18</span><span class="verse-text">et septem boves de amne conscendere, pulchras nimis, et obesis carnibus : quæ in pastu paludis virecta carpebant.</span>
</div>
<hr>
<div class="verse">
  <span class="verse-num">19</span><span class="verse-text">Et ecce, has sequebantur aliæ septem boves, in tantum deformes et macilentæ, ut numquam tales in terra Ægypti viderim :</span>
</div>
<hr>
<div class="verse">
  <span class="verse-num">20</span><span class="verse-text">quæ, devoratis et consumptis prioribus,</span>
</div>
<hr>
<div class="verse">
  <span class="verse-num">21</span><span class="verse-text">nullum saturitatis dedere vestigium : sed simili macie et squalore torpebant. Evigilans, rursus sopore depressus,</span>
</div>
<hr>
<div class="verse">
  <span class="verse-num">22</span><span class="verse-text">vidi somnium. Septem spicæ pullulabant in culmo uno plenæ atque pulcherrimæ.</span>
</div>
<hr>
<div class="verse">
  <span class="verse-num">23</span><span class="verse-text">Aliæ quoque septem tenues et percussæ uredine, oriebantur e stipula :</span>
</div>
<hr>
<div class="verse">
  <span class="verse-num">24</span><span class="verse-text">quæ priorum pulchritudinem devoraverunt. Narravi conjectoribus somnium, et nemo est qui edisserat.</span>
</div>
<hr>
<div class="verse">
  <span class="verse-num">25</span><span class="verse-text">Respondit Joseph : Somnium regis unum est : quæ facturus est Deus, ostendit Pharaoni.</span>
</div>
<hr>
<div class="verse">
  <span class="verse-num">26</span><span class="verse-text">Septem boves pulchræ, et septem spicæ plenæ, septem ubertatis anni sunt : eamdemque vim somnii comprehendunt.</span>
</div>
<hr>
<div class="verse">
  <span class="verse-num">27</span><span class="verse-text">Septem quoque boves tenues atque macilentæ, quæ ascenderunt post eas, et septem spicæ tenues, et vento urente percussæ, septem anni venturæ sunt famis.</span>
</div>
<hr>
<div class="verse">
  <span class="verse-num">28</span><span class="verse-text">Qui hoc ordine complebuntur :</span>
</div>
<hr>
<div class="verse">
  <span class="verse-num">29</span><span class="verse-text">ecce septem anni venient fertilitatis magnæ in universa terra Ægypti,</span>
</div>
<hr>
<div class="verse">
  <span class="verse-num">30</span><span class="verse-text">quos sequentur septem anni alii tantæ sterilitatis, ut oblivioni tradatur cuncta retro abundantia : consumptura est enim fames omnem terram,</span>
</div>
<hr>
<div class="verse">
  <span class="verse-num">31</span><span class="verse-text">et ubertatis magnitudinem perditura est inopiæ magnitudo.</span>
</div>
<hr>
<div class="verse">
  <span class="verse-num">32</span><span class="verse-text">Quod autem vidisti secundo ad eamdem rem pertinens somnium : firmitatis indicium est, eo quod fiat sermo Dei, et velocius impleatur.</span>
</div>
<hr>
<div class="verse">
  <span class="verse-num">33</span><span class="verse-text">Nunc ergo provideat rex virum sapientem et industrium, et præficiat eum terræ Ægypti :</span>
</div>
<hr>
<div class="verse">
  <span class="verse-num">34</span><span class="verse-text">qui constituat præpositos per cunctas regiones : et quintam partem fructuum per septem annos fertilitatis,</span>
</div>
<hr>
<div class="verse">
  <span class="verse-num">35</span><span class="verse-text">qui jam nunc futuri sunt, congreget in horrea : et omne frumentum sub Pharaonis potestate condatur, serveturque in urbibus.</span>
</div>
<hr>
<div class="verse">
  <span class="verse-num">36</span><span class="verse-text">Et præparetur futuræ septem annorum fami, quæ oppressura est Ægyptum, et non consumetur terra inopia.</span>
</div>
<hr>
<div class="verse">
  <span class="verse-num">37</span><span class="verse-text">Placuit Pharaoni consilium et cunctis ministris ejus :</span>
</div>
<hr>
<div class="verse">
  <span class="verse-num">38</span><span class="verse-text">locutusque est ad eos : Num invenire poterimus talem virum, qui spiritu Dei plenus sit ?</span>
</div>
<hr>
<div class="verse">
  <span class="verse-num">39</span><span class="verse-text">Dixit ergo ad Joseph : Quia ostendit tibi Deus omnia quæ locutus es, numquid sapientiorem et consimilem tui invenire potero ?</span>
</div>
<hr>
<div class="verse">
  <span class="verse-num">40</span><span class="verse-text">Tu eris super domum meam, et ad tui oris imperium cunctus populus obediet : uno tantum regni solio te præcedam.</span>
</div>
<hr>
<div class="verse">
  <span class="verse-num">41</span><span class="verse-text">Dixitque rursus Pharao ad Joseph : Ecce, constitui te super universam terram Ægypti.</span>
</div>
<hr>
<div class="verse">
  <span class="verse-num">42</span><span class="verse-text">Tulitque annulum de manu sua, et dedit eum in manu ejus : vestivitque eum stola byssina, et collo torquem auream circumposuit.</span>
</div>
<hr>
<div class="verse">
  <span class="verse-num">43</span><span class="verse-text">Fecitque eum ascendere super currum suum secundum, clamante præcone, ut omnes coram eo genu flecterent, et præpositum esse scirent universæ terræ Ægypti.</span>
</div>
<hr>
<div class="verse">
  <span class="verse-num">44</span><span class="verse-text">Dixit quoque rex ad Joseph : Ego sum Pharao : absque tuo imperio non movebit quisquam manum aut pedem in omni terra Ægypti.</span>
</div>
<hr>
<div class="verse">
  <span class="verse-num">45</span><span class="verse-text">Vertitque nomen ejus, et vocavit eum, lingua ægyptiaca, Salvatorem mundi. Deditque illi uxorem Aseneth filiam Putiphare sacerdotis Heliopoleos. Egressus est itaque Joseph ad terram Ægypti</span>
</div>
<hr>
<div class="verse">
  <span class="verse-num">46</span><span class="verse-text">(triginta autem annorum erat quando stetit in conspectu regis Pharaonis), et circuivit omnes regiones Ægypti.</span>
</div>
<hr>
<div class="verse">
  <span class="verse-num">47</span><span class="verse-text">Venitque fertilitas septem annorum : et in manipulos redactæ segetes congregatæ sunt in horrea Ægypti.</span>
</div>
<hr>
<div class="verse">
  <span class="verse-num">48</span><span class="verse-text">Omnis etiam frugum abundantia in singulis urbibus condita est.</span>
</div>
<hr>
<div class="verse">
  <span class="verse-num">49</span><span class="verse-text">Tantaque fuit abundantia tritici, ut arenæ maris coæquaretur, et copia mensuram excederet.</span>
</div>
<hr>
<div class="verse">
  <span class="verse-num">50</span><span class="verse-text">Nati sunt autem Joseph filii duo antequam veniret fames : quos peperit ei Aseneth filia Putiphare sacerdotis Heliopoleos.</span>
</div>
<hr>
<div class="verse">
  <span class="verse-num">51</span><span class="verse-text">Vocavitque nomen primogeniti Manasses, dicens : Oblivisci me fecit Deus omnium laborum meorum, et domus patris mei.</span>
</div>
<hr>
<div class="verse">
  <span class="verse-num">52</span><span class="verse-text">Nomen quoque secundi appellavit Ephraim, dicens : Crescere me fecit Deus in terra paupertatis meæ.</span>
</div>
<hr>
<div class="verse">
  <span class="verse-num">53</span><span class="verse-text">Igitur transactis septem ubertatis annis, qui fuerant in Ægypto,</span>
</div>
<hr>
<div class="verse">
  <span class="verse-num">54</span><span class="verse-text">cœperunt venire septem anni inopiæ, quos prædixerat Joseph : et in universo orbe fames prævaluit, in cuncta autem terra Ægypti panis erat.</span>
</div>
<hr>
<div class="verse">
  <span class="verse-num">55</span><span class="verse-text">Qua esuriente, clamavit populus ad Pharaonem, alimenta petens. Quibus ille respondit : Ite ad Joseph : et quidquid ipse vobis dixerit, facite.</span>
</div>
<hr>
<div class="verse">
  <span class="verse-num">56</span><span class="verse-text">Crescebat autem quotidie fames in omni terra : aperuitque Joseph universa horrea, et vendebat Ægyptiis : nam et illos oppresserat fames.</span>
</div>
<hr>
<div class="verse">
  <span class="verse-num">57</span><span class="verse-text">Omnesque provinciæ veniebant in Ægyptum, ut emerent escas, et malum inopiæ temperarent.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "genesis", chapter: 41 }
      };
    </script>
    <script src="../assets/app.js"></script>
  </body>
</html>
