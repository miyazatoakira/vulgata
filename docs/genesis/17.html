<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Genesis 17</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Genesis 17</h1>
<div class="verse">
  <span class="verse-num">1</span><span class="verse-text">Postquam vero nonaginta et novem annorum esse cœperat, apparuit ei Dominus, dixitque ad eum : Ego Deus omnipotens : ambula coram me, et esto perfectus.</span>
</div>
<hr>
<div class="verse">
  <span class="verse-num">2</span><span class="verse-text">Ponamque fœdus meum inter me et te, et multiplicabo te vehementer nimis.</span>
</div>
<hr>
<div class="verse">
  <span class="verse-num">3</span><span class="verse-text">Cecidit Abram pronus in faciem.</span>
</div>
<hr>
<div class="verse">
  <span class="verse-num">4</span><span class="verse-text">Dixitque ei Deus : Ego sum, et pactum meum tecum, erisque pater multarum gentium.</span>
</div>
<hr>
<div class="verse">
  <span class="verse-num">5</span><span class="verse-text">Nec ultra vocabitur nomen tuum Abram, sed appellaberis Abraham : quia patrem multarum gentium constitui te.</span>
</div>
<hr>
<div class="verse">
  <span class="verse-num">6</span><span class="verse-text">Faciamque te crescere vehementissime, et ponam te in gentibus, regesque ex te egredientur.</span>
</div>
<hr>
<div class="verse">
  <span class="verse-num">7</span><span class="verse-text">Et statuam pactum meum inter me et te, et inter semen tuum post te in generationibus suis, fœdere sempiterno : ut sim Deus tuus, et seminis tui post te.</span>
</div>
<hr>
<div class="verse">
  <span class="verse-num">8</span><span class="verse-text">Daboque tibi et semini tuo terram peregrinationis tuæ, omnem terram Chanaan in possessionem æternam, eroque Deus eorum.</span>
</div>
<hr>
<div class="verse">
  <span class="verse-num">9</span><span class="verse-text">Dixit iterum Deus ad Abraham : Et tu ergo custodies pactum meum, et semen tuum post te in generationibus suis.</span>
</div>
<hr>
<div class="verse">
  <span class="verse-num">10</span><span class="verse-text">Hoc est pactum meum quod observabitis inter me et vos, et semen tuum post te : circumcidetur ex vobis omne masculinum :</span>
</div>
<hr>
<div class="verse">
  <span class="verse-num">11</span><span class="verse-text">et circumcidetis carnem præputii vestri, ut sit in signum fœderis inter me et vos.</span>
</div>
<hr>
<div class="verse">
  <span class="verse-num">12</span><span class="verse-text">Infans octo dierum circumcidetur in vobis, omne masculinum in generationibus vestris : tam vernaculus, quam emptitius circumcidetur, et quicumque non fuerit de stirpe vestra :</span>
</div>
<hr>
<div class="verse">
  <span class="verse-num">13</span><span class="verse-text">eritque pactum meum in carne vestra in fœdus æternum.</span>
</div>
<hr>
<div class="verse">
  <span class="verse-num">14</span><span class="verse-text">Masculus, cujus præputii caro circumcisa non fuerit, delebitur anima illa de populo suo : quia pactum meum irritum fecit.</span>
</div>
<hr>
<div class="verse">
  <span class="verse-num">15</span><span class="verse-text">Dixit quoque Deus ad Abraham : Sarai uxorem tuam non vocabis Sarai, sed Saram.</span>
</div>
<hr>
<div class="verse">
  <span class="verse-num">16</span><span class="verse-text">Et benedicam ei, et ex illa dabo tibi filium cui benedicturus sum : eritque in nationes, et reges populorum orientur ex eo.</span>
</div>
<hr>
<div class="verse">
  <span class="verse-num">17</span><span class="verse-text">Cecidit Abraham in faciem suam, et risit, dicens in corde suo : Putasne centenario nascetur filius ? et Sara nonagenaria pariet ?</span>
</div>
<hr>
<div class="verse">
  <span class="verse-num">18</span><span class="verse-text">Dixitque ad Deum : Utinam Ismaël vivat coram te.</span>
</div>
<hr>
<div class="verse">
  <span class="verse-num">19</span><span class="verse-text">Et ait Deus ad Abraham : Sara uxor tua pariet tibi filium, vocabisque nomen ejus Isaac, et constituam pactum meum illi in fœdus sempiternum, et semini ejus post eum.</span>
</div>
<hr>
<div class="verse">
  <span class="verse-num">20</span><span class="verse-text">Super Ismaël quoque exaudivi te : ecce, benedicam ei, et augebo, et multiplicabo eum valde : duodecim duces generabit, et faciam illum in gentem magnam.</span>
</div>
<hr>
<div class="verse">
  <span class="verse-num">21</span><span class="verse-text">Pactum vero meum statuam ad Isaac, quem pariet tibi Sara tempore isto in anno altero.</span>
</div>
<hr>
<div class="verse">
  <span class="verse-num">22</span><span class="verse-text">Cumque finitus esset sermo loquentis cum eo, ascendit Deus ab Abraham.</span>
</div>
<hr>
<div class="verse">
  <span class="verse-num">23</span><span class="verse-text">Tulit autem Abraham Ismaël filium suum, et omnes vernaculos domus suæ, universosque quos emerat, cunctos mares ex omnibus viris domus suæ : et circumcidit carnem præputii eorum statim in ipsa die, sicut præceperat ei Deus.</span>
</div>
<hr>
<div class="verse">
  <span class="verse-num">24</span><span class="verse-text">Abraham nonaginta et novem erat annorum quando circumcidit carnem præputii sui.</span>
</div>
<hr>
<div class="verse">
  <span class="verse-num">25</span><span class="verse-text">Et Ismaël filius tredecim annos impleverat tempore circumcisionis suæ.</span>
</div>
<hr>
<div class="verse">
  <span class="verse-num">26</span><span class="verse-text">Eadem die circumcisus est Abraham et Ismaël filius ejus :</span>
</div>
<hr>
<div class="verse">
  <span class="verse-num">27</span><span class="verse-text">et omnes viri domus illius, tam vernaculi, quam emptitii et alienigenæ pariter circumcisi sunt.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "genesis", chapter: 17 }
      };
    </script>
    <script src="../assets/app.js"></script>
  </body>
</html>
