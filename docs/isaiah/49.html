<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 49</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 49</h1>
<div class="verse">
  <span class="verse-num">1</span><span class="verse-text">Audite, insulæ,  et attendite, populi de longe :  Dominus ab utero vocavit me ;  de ventre matris meæ recordatus est nominis mei.</span>
</div>
<hr>
<div class="verse">
  <span class="verse-num">2</span><span class="verse-text">Et posuit os meum quasi gladium acutum,  in umbra manus suæ protexit me,  et posuit me sicut sagittam electam :  in pharetra sua abscondit me.</span>
</div>
<hr>
<div class="verse">
  <span class="verse-num">3</span><span class="verse-text">Et dixit mihi : Servus meus es tu Israël,  quia in te gloriabor.</span>
</div>
<hr>
<div class="verse">
  <span class="verse-num">4</span><span class="verse-text">Et ego dixi : In vacuum laboravi ;  sine causa et vane fortitudinem meam consumpsi :  ergo judicium meum cum Domino,  et opus meum cum Deo meo.</span>
</div>
<hr>
<div class="verse">
  <span class="verse-num">5</span><span class="verse-text">Et nunc dicit Dominus,  formans me ex utero servum sibi,  ut reducam Jacob ad eum,  et Israël non congregabitur ;  et glorificatus sum in oculis Domini,  et Deus meus factus est fortitudo mea.</span>
</div>
<hr>
<div class="verse">
  <span class="verse-num">6</span><span class="verse-text">Et dixit : Parum est ut sis mihi servus  ad suscitandas tribus Jacob,  et fæces Israël convertendas :  ecce dedi te in lucem gentium,  ut sis salus mea  usque ad extremum terræ.</span>
</div>
<hr>
<div class="verse">
  <span class="verse-num">7</span><span class="verse-text">Hæc dicit Dominus,  redemptor Israël, Sanctus ejus,  ad contemptibilem animam, ad abominatam gentem,  ad servum dominorum :  Reges videbunt,  et consurgent principes, et adorabunt  propter Dominum, quia fidelis est,  et Sanctum Israël qui elegit te.</span>
</div>
<hr>
<div class="verse">
  <span class="verse-num">8</span><span class="verse-text">Hæc dicit Dominus :  In tempore placito exaudivi te,  et in die salutis auxiliatus sum tui :  et servavi te, et dedi te in fœdus populi,  ut suscitares terram,  et possideres hæreditates dissipatas ;</span>
</div>
<hr>
<div class="verse">
  <span class="verse-num">9</span><span class="verse-text">ut diceres his qui vincti sunt : Exite,  et his qui in tenebris : Revelamini.  Super vias pascentur,  et in omnibus planis pascua eorum.</span>
</div>
<hr>
<div class="verse">
  <span class="verse-num">10</span><span class="verse-text">Non esurient neque sitient,  et non percutiet eos æstus et sol,  quia miserator eorum reget eos,  et ad fontes aquarum potabit eos.</span>
</div>
<hr>
<div class="verse">
  <span class="verse-num">11</span><span class="verse-text">Et ponam omnes montes meos in viam,  et semitæ meæ exaltabuntur.</span>
</div>
<hr>
<div class="verse">
  <span class="verse-num">12</span><span class="verse-text">Ecce isti de longe venient,  et ecce illi ab aquilone et mari,  et isti de terra australi.</span>
</div>
<hr>
<div class="verse">
  <span class="verse-num">13</span><span class="verse-text">Laudate, cæli, et exsulta, terra ;  jubilate, montes, laudem,  quia consolatus est Dominus populum suum,  et pauperum suorum miserebitur.</span>
</div>
<hr>
<div class="verse">
  <span class="verse-num">14</span><span class="verse-text">Et dixit Sion : Dereliquit me Dominus,  et Dominus oblitus est mei.</span>
</div>
<hr>
<div class="verse">
  <span class="verse-num">15</span><span class="verse-text">Numquid oblivisci potest mulier infantem suum,  ut non misereatur filio uteri sui ?  Etsi illa oblita fuerit,  ego tamen non obliviscar tui.</span>
</div>
<hr>
<div class="verse">
  <span class="verse-num">16</span><span class="verse-text">Ecce in manibus meis descripsi te ;  muri tui coram oculis meis semper.</span>
</div>
<hr>
<div class="verse">
  <span class="verse-num">17</span><span class="verse-text">Venerunt structores tui ;  destruentes te et dissipantes a te exibunt.</span>
</div>
<hr>
<div class="verse">
  <span class="verse-num">18</span><span class="verse-text">Leva in circuitu oculos tuos, et vide :  omnes isti congregati sunt, venerunt tibi.  Vivo ego, dicit Dominus,  quia omnibus his velut ornamento vestieris,  et circumdabis tibi eos quasi sponsa ;</span>
</div>
<hr>
<div class="verse">
  <span class="verse-num">19</span><span class="verse-text">quia deserta tua, et solitudines tuæ,  et terra ruinæ tuæ,  nunc angusta erunt præ habitatoribus ;  et longe fugabuntur qui absorbebant te.</span>
</div>
<hr>
<div class="verse">
  <span class="verse-num">20</span><span class="verse-text">Adhuc dicent in auribus tuis  filii sterilitatis tuæ :  Angustus est mihi locus ;  fac spatium mihi ut habitem.</span>
</div>
<hr>
<div class="verse">
  <span class="verse-num">21</span><span class="verse-text">Et dices in corde tuo :  Quis genuit mihi istos ?  ego sterilis et non pariens,  transmigrata, et captiva ;  et istos quis enutrivit ?  ego destituta et sola ;  et isti ubi erant ?</span>
</div>
<hr>
<div class="verse">
  <span class="verse-num">22</span><span class="verse-text">Hæc dicit Dominus Deus :  Ecce levabo ad gentes manum meam,  et ad populos exaltabo signum meum :  et afferent filios tuos in ulnis,  et filias tuas super humeros portabunt.</span>
</div>
<hr>
<div class="verse">
  <span class="verse-num">23</span><span class="verse-text">Et erunt reges nutritii tui,  et reginæ nutrices tuæ ;  vultu in terram demisso adorabunt te,  et pulverem pedum tuorum lingent.  Et scies quia ego Dominus,  super quo non confundentur qui exspectant eum.</span>
</div>
<hr>
<div class="verse">
  <span class="verse-num">24</span><span class="verse-text">Numquid tolletur a forti præda ?  aut quod captum fuerit a robusto, salvum esse poterit ?</span>
</div>
<hr>
<div class="verse">
  <span class="verse-num">25</span><span class="verse-text">Quia hæc dicit Dominus :  Equidem, et captivitas a forti tolletur,  et quod ablatum fuerit a robusto, salvabitur.  Eos vero qui judicaverunt te, ego judicabo,  et filios tuos ego salvabo.</span>
</div>
<hr>
<div class="verse">
  <span class="verse-num">26</span><span class="verse-text">Et cibabo hostes tuos carnibus suis,  et quasi musto, sanguine suo inebriabuntur,  et sciet omnis caro  quia ego Dominus salvans te,  et redemptor tuus fortis Jacob.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 49 }
      };
    </script>
    <script src="../assets/app.js"></script>
  </body>
</html>
