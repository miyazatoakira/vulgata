<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 51</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 51</h1>
<div class="verse">
  <span class="verse-num">1</span><span class="verse-text">Audite me, qui sequimini quod justum est,  et quæritis Dominum ;  attendite ad petram unde excisi estis,  et ad cavernam laci de qua præcisi estis.</span>
</div>
<hr>
<div class="verse">
  <span class="verse-num">2</span><span class="verse-text">Attendite ad Abraham, patrem vestrum,  et ad Saram, quæ peperit vos :  quia unum vocavi eum,  et benedixi ei, et multiplicavi eum.</span>
</div>
<hr>
<div class="verse">
  <span class="verse-num">3</span><span class="verse-text">Consolabitur ergo Dominus Sion,  et consolabitur omnes ruinas ejus :  et ponet desertum ejus quasi delicias,  et solitudinem ejus quasi hortum Domini.  Gaudium et lætitia invenietur in ea,  gratiarum actio et vox laudis.</span>
</div>
<hr>
<div class="verse">
  <span class="verse-num">4</span><span class="verse-text">Attendite ad me, popule meus,  et tribus mea, me audite :  quia lex a me exiet,  et judicium meum in lucem populorum requiescet.</span>
</div>
<hr>
<div class="verse">
  <span class="verse-num">5</span><span class="verse-text">Prope est justus meus, egressus est salvator meus,  et brachia mea populos judicabunt ;  me insulæ exspectabunt,  et brachium meum sustinebunt.</span>
</div>
<hr>
<div class="verse">
  <span class="verse-num">6</span><span class="verse-text">Levate in cælum oculos vestros,  et videte sub terra deorsum :  quia cæli sicut fumus liquescent,  et terra sicut vestimentum atteretur,  et habitatores ejus sicut hæc interibunt :  salus autem mea in sempiternum erit,  et justitia mea non deficiet.</span>
</div>
<hr>
<div class="verse">
  <span class="verse-num">7</span><span class="verse-text">Audite me, qui scitis justum,  populus meus, lex mea in corde eorum :  nolite timere opprobrium hominum,  et blasphemias eorum ne metuatis :</span>
</div>
<hr>
<div class="verse">
  <span class="verse-num">8</span><span class="verse-text">sicut enim vestimentum, sic comedet eos vermis,  et sicut lanam, sic devorabit eos tinea :  salus autem mea in sempiternum erit,  et justitia mea in generationes generationum.</span>
</div>
<hr>
<div class="verse">
  <span class="verse-num">9</span><span class="verse-text">Consurge, consurge, induere fortitudinem,  brachium Domini !  consurge sicut in diebus antiquis,  in generationibus sæculorum.  Numquid non tu percussisti superbum,  vulnerasti draconem ?</span>
</div>
<hr>
<div class="verse">
  <span class="verse-num">10</span><span class="verse-text">numquid non tu siccasti mare,  aquam abyssi vehementis ;  qui posuisti profundum maris viam,  ut transirent liberati ?</span>
</div>
<hr>
<div class="verse">
  <span class="verse-num">11</span><span class="verse-text">Et nunc qui redempti sunt a Domino, revertentur,  et venient in Sion laudantes,  et lætitia sempiterna super capita eorum :  gaudium et lætitiam tenebunt ;  fugiet dolor et gemitus.</span>
</div>
<hr>
<div class="verse">
  <span class="verse-num">12</span><span class="verse-text">Ego, ego ipse consolabor vos.  Quis tu, ut timeres ab homine mortali,  et a filio hominis qui quasi fœnum ita arescet ?</span>
</div>
<hr>
<div class="verse">
  <span class="verse-num">13</span><span class="verse-text">Et oblitus es Domini, factoris tui,  qui tetendit cælos et fundavit terram ;  et formidasti jugiter tota die  a facie furoris ejus qui te tribulabat,  et paraverat ad perdendum.  Ubi nunc est furor tribulantis ?</span>
</div>
<hr>
<div class="verse">
  <span class="verse-num">14</span><span class="verse-text">Cito veniet gradiens ad aperiendum ;  et non interficiet usque ad internecionem,  nec deficiet panis ejus.</span>
</div>
<hr>
<div class="verse">
  <span class="verse-num">15</span><span class="verse-text">Ego autem sum Dominus Deus tuus,  qui conturbo mare, et intumescunt fluctus ejus :  Dominus exercituum nomen meum.</span>
</div>
<hr>
<div class="verse">
  <span class="verse-num">16</span><span class="verse-text">Posui verba mea in ore tuo,  et in umbra manus meæ protexi te,  ut plantes cælos, et fundes terram,  et dicas ad Sion : Populus meus es tu.</span>
</div>
<hr>
<div class="verse">
  <span class="verse-num">17</span><span class="verse-text">Elevare, elevare,  consurge, Jerusalem,  quæ bibisti de manu Domini  calicem iræ ejus ;  usque ad fundum calicis soporis bibisti,  et potasti usque ad fæces.</span>
</div>
<hr>
<div class="verse">
  <span class="verse-num">18</span><span class="verse-text">Non est qui sustentet eam,  ex omnibus filiis quos genuit ;  et non est qui apprehendat manum ejus,  ex omnibus filiis quos enutrivit.</span>
</div>
<hr>
<div class="verse">
  <span class="verse-num">19</span><span class="verse-text">Duo sunt quæ occurrerunt tibi ;  quis contristabitur super te ?  Vastitas, et contritio, et fames, et gladius ;  quis consolabitur te ?</span>
</div>
<hr>
<div class="verse">
  <span class="verse-num">20</span><span class="verse-text">Filii tui projecti sunt, dormierunt  in capite omnium viarum  sicut oryx illaqueatus,  pleni indignatione Domini,  increpatione Dei tui.</span>
</div>
<hr>
<div class="verse">
  <span class="verse-num">21</span><span class="verse-text">Idcirco audi hoc, paupercula,  et ebria non a vino.</span>
</div>
<hr>
<div class="verse">
  <span class="verse-num">22</span><span class="verse-text">Hæc dicit dominator tuus Dominus,  et Deus tuus, qui pugnabit pro populo suo :  Ecce tuli de manu tua  calicem soporis,  fundum calicis indignationis meæ :  non adjicies ut bibas illum ultra.</span>
</div>
<hr>
<div class="verse">
  <span class="verse-num">23</span><span class="verse-text">Et ponam illum in manu eorum qui te humiliaverunt,  et dixerunt animæ tuæ :  Incurvare, ut transeamus ;  et posuisti ut terram corpus tuum,  et quasi viam transeuntibus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 51 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
