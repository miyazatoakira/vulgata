<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 13</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 13</h1>
<div class="verse">
  <span class="verse-num">1</span><span class="verse-text">Onus Babylonis, quod vidit Isaias, filius Amos.</span>
</div>
<hr>
<div class="verse">
  <span class="verse-num">2</span><span class="verse-text">Super montem caliginosum levate signum :  exaltate vocem,  levate manum,  et ingrediantur portas duces.</span>
</div>
<hr>
<div class="verse">
  <span class="verse-num">3</span><span class="verse-text">Ego mandavi sanctificatis meis,  et vocavi fortes meos in ira mea,  exsultantes in gloria mea.</span>
</div>
<hr>
<div class="verse">
  <span class="verse-num">4</span><span class="verse-text">Vox multitudinis in montibus,  quasi populorum frequentium ;  vox sonitus regum,  gentium congregatarum.  Dominus exercituum præcepit  militiæ belli,</span>
</div>
<hr>
<div class="verse">
  <span class="verse-num">5</span><span class="verse-text">venientibus de terra procul,  a summitate cæli ;  Dominus, et vasa furoris ejus,  ut disperdat omnem terram.</span>
</div>
<hr>
<div class="verse">
  <span class="verse-num">6</span><span class="verse-text">Ululate, quia prope est dies Domini ;  quasi vastitas a Domino veniet.</span>
</div>
<hr>
<div class="verse">
  <span class="verse-num">7</span><span class="verse-text">Propter hoc omnes manus dissolventur,  et omne cor hominis contabescet,</span>
</div>
<hr>
<div class="verse">
  <span class="verse-num">8</span><span class="verse-text">et conteretur.  Torsiones et dolores tenebunt ;  quasi parturiens dolebunt :  unusquisque ad proximum suum stupebit,  facies combustæ vultus eorum.</span>
</div>
<hr>
<div class="verse">
  <span class="verse-num">9</span><span class="verse-text">Ecce dies Domini veniet,  crudelis, et indignationis plenus, et iræ, furorisque,  ad ponendam terram in solitudinem,  et peccatores ejus conterendos de ea.</span>
</div>
<hr>
<div class="verse">
  <span class="verse-num">10</span><span class="verse-text">Quoniam stellæ cæli, et splendor earum,  non expandent lumen suum ;  obtenebratus est sol in ortu suo,  et luna non splendebit in lumine suo.</span>
</div>
<hr>
<div class="verse">
  <span class="verse-num">11</span><span class="verse-text">Et visitabo super orbis mala,  et contra impios iniquitatem eorum ;  et quiescere faciam superbiam infidelium,  et arrogantiam fortium humiliabo.</span>
</div>
<hr>
<div class="verse">
  <span class="verse-num">12</span><span class="verse-text">Pretiosior erit vir auro,  et homo mundo obrizo.</span>
</div>
<hr>
<div class="verse">
  <span class="verse-num">13</span><span class="verse-text">Super hoc cælum turbabo ;  et movebitur terra de loco suo,  propter indignationem Domini exercituum,  et propter diem iræ furoris ejus.</span>
</div>
<hr>
<div class="verse">
  <span class="verse-num">14</span><span class="verse-text">Et erit quasi damula fugiens,  et quasi ovis, et non erit qui congreget.  Unusquisque ad populum suum convertetur,  et singuli ad terram suam fugient.</span>
</div>
<hr>
<div class="verse">
  <span class="verse-num">15</span><span class="verse-text">Omnis qui inventus fuerit occidetur,  et omnis qui supervenerit cadet in gladio ;</span>
</div>
<hr>
<div class="verse">
  <span class="verse-num">16</span><span class="verse-text">infantes eorum allidentur in oculis eorum,  diripientur domus eorum, et uxores eorum violabuntur.</span>
</div>
<hr>
<div class="verse">
  <span class="verse-num">17</span><span class="verse-text">Ecce ego suscitabo super eos Medos,  qui argentum non quærant,  nec aurum velint ;</span>
</div>
<hr>
<div class="verse">
  <span class="verse-num">18</span><span class="verse-text">sed sagittis parvulos interficient,  et lactantibus uteris non miserebuntur,  et super filios non parcet oculus eorum.</span>
</div>
<hr>
<div class="verse">
  <span class="verse-num">19</span><span class="verse-text">Et erit Babylon illa gloriosa in regnis,  inclyta superbia Chaldæorum,  sicut subvertit Dominus Sodomam et Gomorrham.</span>
</div>
<hr>
<div class="verse">
  <span class="verse-num">20</span><span class="verse-text">Non habitabitur usque in finem,  et non fundabitur usque ad generationem et generationem ;  nec ponet ibi tentoria Arabs,  nec pastores requiescent ibi.</span>
</div>
<hr>
<div class="verse">
  <span class="verse-num">21</span><span class="verse-text">Sed requiescent ibi bestiæ,  et replebuntur domus eorum draconibus,  et habitabunt ibi struthiones,  et pilosi saltabunt ibi ;</span>
</div>
<hr>
<div class="verse">
  <span class="verse-num">22</span><span class="verse-text">et respondebunt ibi ululæ in ædibus ejus,  et sirenes in delubris voluptatis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 13 }
      };
    </script>
    <script src="../assets/app.js"></script>
  </body>
</html>
