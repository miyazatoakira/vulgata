<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 5</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 5</h1>
<div class="verse">
  <span class="verse-num">1</span><span class="verse-text">Cantabo dilecto meo  canticum patruelis mei vineæ suæ.  Vinea facta est dilecto meo  in cornu filio olei.</span>
</div>
<hr>
<div class="verse">
  <span class="verse-num">2</span><span class="verse-text">Et sepivit eam, et lapides elegit ex illa,  et plantavit eam electam ;  et ædificavit turrim in medio ejus,  et torcular exstruxit in ea ;  et exspectavit ut faceret uvas,  et fecit labruscas.</span>
</div>
<hr>
<div class="verse">
  <span class="verse-num">3</span><span class="verse-text">Nunc ergo, habitatores Jerusalem  et viri Juda,  judicate inter me  et vineam meam.</span>
</div>
<hr>
<div class="verse">
  <span class="verse-num">4</span><span class="verse-text">Quid est quod debui ultra facere vineæ meæ,  et non feci ei ?  an quod exspectavi ut faceret uvas,  et fecit labruscas ?</span>
</div>
<hr>
<div class="verse">
  <span class="verse-num">5</span><span class="verse-text">Et nunc ostendam vobis  quid ego faciam vineæ meæ :  auferam sepem ejus,  et erit in direptionem ;  diruam maceriam ejus,  et erit in conculcationem.</span>
</div>
<hr>
<div class="verse">
  <span class="verse-num">6</span><span class="verse-text">Et ponam eam desertam ;  non putabitur et non fodietur :  et ascendent vepres et spinæ,  et nubibus mandabo  ne pluant super eam imbrem.</span>
</div>
<hr>
<div class="verse">
  <span class="verse-num">7</span><span class="verse-text">Vinea enim Domini exercituum  domus Israël est ;  et vir Juda  germen ejus delectabile :  et exspectavi ut faceret judicium,  et ecce iniquitas ;  et justitiam, et ecce clamor.</span>
</div>
<hr>
<div class="verse">
  <span class="verse-num">8</span><span class="verse-text">Væ qui conjungitis domum ad domum,  et agrum agro copulatis  usque ad terminum loci !  Numquid habitabitis vos soli  in medio terræ ?</span>
</div>
<hr>
<div class="verse">
  <span class="verse-num">9</span><span class="verse-text">In auribus meis sunt hæc,  dicit Dominus exercituum ;  nisi domus multæ desertæ fuerint,  grandes et pulchræ, absque habitatore.</span>
</div>
<hr>
<div class="verse">
  <span class="verse-num">10</span><span class="verse-text">Decem enim jugera vinearum facient lagunculam unam,  et triginta modii sementis facient modios tres.</span>
</div>
<hr>
<div class="verse">
  <span class="verse-num">11</span><span class="verse-text">Væ qui consurgitis mane  ad ebrietatem sectandam,  et potandum usque ad vesperam,  ut vino æstuetis !</span>
</div>
<hr>
<div class="verse">
  <span class="verse-num">12</span><span class="verse-text">Cithara, et lyra, et tympanum,  et tibia, et vinum in conviviis vestris ;  et opus Domini non respicitis,  nec opera manuum ejus consideratis.</span>
</div>
<hr>
<div class="verse">
  <span class="verse-num">13</span><span class="verse-text">Propterea captivus ductus est populus meus,  quia non habuit scientiam,  et nobiles ejus interierunt fame,  et multitudo ejus siti exaruit.</span>
</div>
<hr>
<div class="verse">
  <span class="verse-num">14</span><span class="verse-text">Propterea dilatavit infernus animam suam,  et aperuit os suum absque ullo termino ;  et descendent fortes ejus,  et populus ejus, et sublimes gloriosique ejus, ad eum.</span>
</div>
<hr>
<div class="verse">
  <span class="verse-num">15</span><span class="verse-text">Et incurvabitur homo, et humiliabitur vir,  et oculi sublimium deprimentur.</span>
</div>
<hr>
<div class="verse">
  <span class="verse-num">16</span><span class="verse-text">Et exaltabitur Dominus exercituum in judicio ;  et Deus sanctus sanctificabitur in justitia.</span>
</div>
<hr>
<div class="verse">
  <span class="verse-num">17</span><span class="verse-text">Et pascentur agni juxta ordinem suum,  et deserta in ubertatem versa advenæ comedent.</span>
</div>
<hr>
<div class="verse">
  <span class="verse-num">18</span><span class="verse-text">Væ qui trahitis iniquitatem  in funiculis vanitatis,  et quasi vinculum plaustri peccatum !</span>
</div>
<hr>
<div class="verse">
  <span class="verse-num">19</span><span class="verse-text">qui dicitis : Festinet,  et cito veniat opus ejus, ut videamus ;  et appropiet, et veniat  consilium sancti Israël,  et sciemus illud !</span>
</div>
<hr>
<div class="verse">
  <span class="verse-num">20</span><span class="verse-text">Væ qui dicitis malum bonum,  et bonum malum ;  ponentes tenebras lucem,  et lucem tenebras ;  ponentes amarum in dulce,  et dulce in amarum !</span>
</div>
<hr>
<div class="verse">
  <span class="verse-num">21</span><span class="verse-text">Væ qui sapientes estis in oculis vestris,  et coram vobismetipsis prudentes.</span>
</div>
<hr>
<div class="verse">
  <span class="verse-num">22</span><span class="verse-text">Væ qui potentes estis ad bibendum vinum,  et viri fortes ad miscendam ebrietatem !</span>
</div>
<hr>
<div class="verse">
  <span class="verse-num">23</span><span class="verse-text">qui justificatis impium pro muneribus,  et justitiam justi aufertis ab eo !</span>
</div>
<hr>
<div class="verse">
  <span class="verse-num">24</span><span class="verse-text">Propter hoc, sicut devorat stipulam lingua ignis,  et calor flammæ exurit,  sic radix eorum quasi favilla erit,  et germen eorum ut pulvis ascendet ;  abjecerunt enim legem Domini exercituum,  et eloquium sancti Israël blasphemaverunt.</span>
</div>
<hr>
<div class="verse">
  <span class="verse-num">25</span><span class="verse-text">Ideo iratus est furor Domini in populum suum,  et extendit manum suam super eum, et percussit eum :  et conturbati sunt montes,  et facta sunt morticina eorum quasi stercus in medio platearum.  In his omnibus non est adversus furor ejus,  sed adhuc manus ejus extenta.</span>
</div>
<hr>
<div class="verse">
  <span class="verse-num">26</span><span class="verse-text">Et elevabit signum in nationibus procul,  et sibilabit ad eum de finibus terræ :  et ecce festinus velociter veniet.</span>
</div>
<hr>
<div class="verse">
  <span class="verse-num">27</span><span class="verse-text">Non est deficiens neque laborans in eo ;  non dormitabit, neque dormiet ;  neque solvetur cingulum renum ejus,  nec rumpetur corrigia calceamenti ejus.</span>
</div>
<hr>
<div class="verse">
  <span class="verse-num">28</span><span class="verse-text">Sagittæ ejus acutæ, et omnes arcus ejus extenti.  Ungulæ equorum ejus ut silex,  et rotæ ejus quasi impetus tempestatis.</span>
</div>
<hr>
<div class="verse">
  <span class="verse-num">29</span><span class="verse-text">Rugitus ejus ut leonis ;  rugiet ut catuli leonum :  et frendet, et tenebit prædam,  et amplexabitur, et non erit qui eruat.</span>
</div>
<hr>
<div class="verse">
  <span class="verse-num">30</span><span class="verse-text">Et sonabit super eum in die illa sicut sonitus maris :  aspiciemus in terram,  et ecce tenebræ tribulationis,  et lux obtenebrata est in caligine ejus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 5 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
