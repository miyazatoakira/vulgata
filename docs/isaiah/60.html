<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 60</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 60</h1>
<div class="verse">
  <span class="verse-num">1</span><span class="verse-text">Surge, illuminare, Jerusalem, quia venit lumen tuum,  et gloria Domini super te orta est.</span>
</div>
<hr>
<div class="verse">
  <span class="verse-num">2</span><span class="verse-text">Quia ecce tenebræ operient terram,  et caligo populos ;  super te autem orietur Dominus,  et gloria ejus in te videbitur.</span>
</div>
<hr>
<div class="verse">
  <span class="verse-num">3</span><span class="verse-text">Et ambulabunt gentes in lumine tuo,  et reges in splendore ortus tui.</span>
</div>
<hr>
<div class="verse">
  <span class="verse-num">4</span><span class="verse-text">Leva in circuitu oculos tuos, et vide :  omnes isti congregati sunt, venerunt tibi ;  filii tui de longe venient  et filiæ tuæ de latere surgent.</span>
</div>
<hr>
<div class="verse">
  <span class="verse-num">5</span><span class="verse-text">Tunc videbis, et afflues ;  mirabitur et dilatabitur cor tuum :  quando conversa fuerit ad te multitudo maris ;  fortitudo gentium venerit tibi.</span>
</div>
<hr>
<div class="verse">
  <span class="verse-num">6</span><span class="verse-text">Inundatio camelorum operiet te,  dromedarii Madian et Epha ;  omnes de Saba venient,  aurum et thus deferentes,  et laudem Domino annuntiantes.</span>
</div>
<hr>
<div class="verse">
  <span class="verse-num">7</span><span class="verse-text">Omne pecus Cedar congregabitur tibi ;  arietes Nabaioth ministrabunt tibi :  offerentur super placabili altari meo,  et domum majestatis meæ glorificabo.</span>
</div>
<hr>
<div class="verse">
  <span class="verse-num">8</span><span class="verse-text">Qui sunt isti qui ut nubes volant,  et quasi columbæ ad fenestras suas ?</span>
</div>
<hr>
<div class="verse">
  <span class="verse-num">9</span><span class="verse-text">Me enim insulæ exspectant,  et naves maris in principio,  ut adducam filios tuos de longe ;  argentum eorum, et aurum eorum cum eis,  nomini Domini Dei tui,  et Sancto Israël, quia glorificavit te.</span>
</div>
<hr>
<div class="verse">
  <span class="verse-num">10</span><span class="verse-text">Et ædificabunt filii peregrinorum muros tuos,  et reges eorum ministrabunt tibi ;  in indignatione enim mea percussi te,  et in reconciliatione mea misertus sum tui.</span>
</div>
<hr>
<div class="verse">
  <span class="verse-num">11</span><span class="verse-text">Et aperientur portæ tuæ jugiter ;  die ac nocte non claudentur,  ut afferatur ad te fortitudo gentium,  et reges earum adducantur.</span>
</div>
<hr>
<div class="verse">
  <span class="verse-num">12</span><span class="verse-text">Gens enim et regnum quod non servierit tibi peribit,  et gentes solitudine vastabuntur.</span>
</div>
<hr>
<div class="verse">
  <span class="verse-num">13</span><span class="verse-text">Gloria Libani ad te veniet,  abies, et buxus, et pinus simul  ad ornandum locum sanctificationis meæ ;  et locum pedum meorum glorificabo.</span>
</div>
<hr>
<div class="verse">
  <span class="verse-num">14</span><span class="verse-text">Et venient ad te curvi filii eorum qui humiliaverunt te,  et adorabunt vestigia pedum tuorum omnes qui detrahebant tibi :  et vocabunt te civitatem Domini,  Sion Sancti Israël.</span>
</div>
<hr>
<div class="verse">
  <span class="verse-num">15</span><span class="verse-text">Pro eo quod fuisti derelicta  et odio habita,  et non erat qui per te transiret :  ponam te in superbiam sæculorum,  gaudium in generationem et generationem :</span>
</div>
<hr>
<div class="verse">
  <span class="verse-num">16</span><span class="verse-text">et suges lac gentium,  et mamilla regum lactaberis ;  et scies quia ego Dominus salvans te,  et redemptor tuus, Fortis Jacob.</span>
</div>
<hr>
<div class="verse">
  <span class="verse-num">17</span><span class="verse-text">Pro ære afferam aurum,  et pro ferro afferam argentum,  et pro lignis æs,  et pro lapidibus ferrum :  et ponam visitationem tuam pacem,  et præpositos tuos justitiam.</span>
</div>
<hr>
<div class="verse">
  <span class="verse-num">18</span><span class="verse-text">Non audietur ultra iniquitas in terra tua ;  vastitas et contritio in terminis tuis :  et occupabit salus muros tuos,  et portas tuas laudatio.</span>
</div>
<hr>
<div class="verse">
  <span class="verse-num">19</span><span class="verse-text">Non erit tibi amplius sol ad lucendum per diem,  nec splendor lunæ illuminabit te :  sed erit tibi Dominus in lucem sempiternam,  et Deus tuus in gloriam tuam.</span>
</div>
<hr>
<div class="verse">
  <span class="verse-num">20</span><span class="verse-text">Non occidet ultra sol tuus,  et luna tua non minuetur,  quia erit tibi Dominus in lucem sempiternam,  et complebuntur dies luctus tui.</span>
</div>
<hr>
<div class="verse">
  <span class="verse-num">21</span><span class="verse-text">Populus autem tuus omnes justi ;  in perpetuum hæreditabunt terram :  germen plantationis meæ,  opus manus meæ ad glorificandum.</span>
</div>
<hr>
<div class="verse">
  <span class="verse-num">22</span><span class="verse-text">Minimus erit in mille,  et parvulus in gentem fortissimam.  Ego Dominus in tempore ejus  subito faciam istud.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 60 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
