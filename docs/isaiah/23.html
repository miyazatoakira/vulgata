<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 23</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 23</h1>
<div class="verse">
  <span class="verse-num">1</span><span class="verse-text">Onus Tyri.   Ululate, naves maris,  quia vastata est domus  unde venire consueverant :  de terra Cethim  revelatum est eis.</span>
</div>
<hr>
<div class="verse">
  <span class="verse-num">2</span><span class="verse-text">Tacete, qui habitatis in insula ;  negotiatores Sidonis, transfretantes mare, repleverunt te.</span>
</div>
<hr>
<div class="verse">
  <span class="verse-num">3</span><span class="verse-text">In aquis multis semen Nili ;  messis fluminis fruges ejus :  et facta est negotiatio gentium.</span>
</div>
<hr>
<div class="verse">
  <span class="verse-num">4</span><span class="verse-text">Erubesce, Sidon ; ait enim mare,  fortitudo maris, dicens :  Non parturivi, et non peperi,  et non enutrivi juvenes,  nec ad incrementum perduxi virgines.</span>
</div>
<hr>
<div class="verse">
  <span class="verse-num">5</span><span class="verse-text">Cum auditum fuerit in Ægypto,  dolebunt cum audierint de Tiro.</span>
</div>
<hr>
<div class="verse">
  <span class="verse-num">6</span><span class="verse-text">Transite maria, ululate,  qui habitatis in insula !</span>
</div>
<hr>
<div class="verse">
  <span class="verse-num">7</span><span class="verse-text">Numquid non vestra hæc est, quæ gloriabatur  a diebus pristinis in antiquitate sua ?  Ducent eam pedes sui  longe ad peregrinandum.</span>
</div>
<hr>
<div class="verse">
  <span class="verse-num">8</span><span class="verse-text">Quis cogitavit hoc  super Tyrum quondam coronatam,  cujus negotiatores principes,  institores ejus inclyti terræ ?</span>
</div>
<hr>
<div class="verse">
  <span class="verse-num">9</span><span class="verse-text">Dominus exercituum cogitavit hoc,  ut detraheret superbiam omnis gloriæ,  et ad ignominiam deduceret universos inclytos terræ.</span>
</div>
<hr>
<div class="verse">
  <span class="verse-num">10</span><span class="verse-text">Transi terram tuam quasi flumen, filia maris !  non est cingulum ultra tibi.</span>
</div>
<hr>
<div class="verse">
  <span class="verse-num">11</span><span class="verse-text">Manum suam extendit super mare ;  conturbavit regna.  Dominus mandavit adversus Chanaan,  ut contereret fortes ejus ;</span>
</div>
<hr>
<div class="verse">
  <span class="verse-num">12</span><span class="verse-text">et dixit : Non adjicies ultra ut glorieris,  calumniam sustinens virgo filia Sidonis :  in Cethim consurgens transfreta :  ibi quoque non erit requies tibi.</span>
</div>
<hr>
<div class="verse">
  <span class="verse-num">13</span><span class="verse-text">Ecce terra Chaldæorum, talis populus non fuit :  Assur fundavit eam ;  in captivitatem traduxerunt robustos ejus,  suffoderunt domos ejus,  posuerunt eam in ruinam.</span>
</div>
<hr>
<div class="verse">
  <span class="verse-num">14</span><span class="verse-text">Ululate, naves maris,  quia devastata est fortitudo vestra.</span>
</div>
<hr>
<div class="verse">
  <span class="verse-num">15</span><span class="verse-text">Et erit in die illa : in oblivione eris, o Tyre ! septuaginta annis, sicut dies regis unius ; post septuaginta autem annos erit Tyro quasi canticum meretricis :</span>
</div>
<hr>
<div class="verse">
  <span class="verse-num">16</span><span class="verse-text">Sume citharam, circui civitatem,  meretrix oblivioni tradita :  bene cane, frequenta canticum,  ut memoria tui sit.</span>
</div>
<hr>
<div class="verse">
  <span class="verse-num">17</span><span class="verse-text">Et erit post septuaginta annos :  visitabit Dominus Tyrum,  et reducet eam ad mercedes suas,  et rursum fornicabitur cum universis regnis terræ  super faciem terræ ;</span>
</div>
<hr>
<div class="verse">
  <span class="verse-num">18</span><span class="verse-text">et erunt negotiationes ejus et mercedes ejus sanctificatæ Domino :  non condentur neque reponentur,  quia his qui habitaverint coram Domino erit negotiatio ejus,  ut manducent in saturitatem, et vestiantur usque ad vetustatem.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 23 }
      };
    </script>
    <script src="../assets/app.js"></script>
  </body>
</html>
