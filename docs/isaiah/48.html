<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 48</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 48</h1>
<div class="verse">
  <span class="verse-num">1</span><span class="verse-text">Audite hæc, domus Jacob,  qui vocamini nomine Israël,  et de aquis Juda existis ;  qui juratis in nomine Domini,  et Dei Israël recordamini  non in veritate neque in justitia.</span>
</div>
<hr>
<div class="verse">
  <span class="verse-num">2</span><span class="verse-text">De civitate enim sancta vocati sunt,  et super Deum Israël constabiliti sunt :  Dominus exercituum nomen ejus.</span>
</div>
<hr>
<div class="verse">
  <span class="verse-num">3</span><span class="verse-text">Priora ex tunc annuntiavi,  et ex ore meo exierunt, et audita feci ea :  repente operatus sum, et venerunt.</span>
</div>
<hr>
<div class="verse">
  <span class="verse-num">4</span><span class="verse-text">Scivi enim quia durus es tu,  et nervus ferreus cervix tua,  et frons tua ærea.</span>
</div>
<hr>
<div class="verse">
  <span class="verse-num">5</span><span class="verse-text">Prædixi tibi ex tunc ;  antequam venirent, indicavi tibi,  ne forte diceres : Idola mea fecerunt hæc,  et sculptilia mea et conflatilia mandaverunt ista.</span>
</div>
<hr>
<div class="verse">
  <span class="verse-num">6</span><span class="verse-text">Quæ audisti, vide omnia ;  vos autem, num annuntiastis ?  Audita feci tibi nova ex tunc,  et conservata sunt quæ nescis.</span>
</div>
<hr>
<div class="verse">
  <span class="verse-num">7</span><span class="verse-text">Nunc creata sunt et non ex tunc ;  et ante diem, et non audisti ea,  ne forte dicas : Ecce ego cognovi ea.</span>
</div>
<hr>
<div class="verse">
  <span class="verse-num">8</span><span class="verse-text">Neque audisti, neque cognovisti,  neque ex tunc aperta est auris tua :  scio enim quia prævaricans prævaricaberis,  et transgressorem ex utero vocavi te.</span>
</div>
<hr>
<div class="verse">
  <span class="verse-num">9</span><span class="verse-text">Propter nomen meum longe faciam furorem meum,  et laude mea infrenabo te,  ne intereas.</span>
</div>
<hr>
<div class="verse">
  <span class="verse-num">10</span><span class="verse-text">Ecce excoxi te, sed non quasi argentum ;  elegi te in camino paupertatis.</span>
</div>
<hr>
<div class="verse">
  <span class="verse-num">11</span><span class="verse-text">Propter me, propter me faciam,  ut non blasphemer ;  et gloriam meam alteri non dabo.</span>
</div>
<hr>
<div class="verse">
  <span class="verse-num">12</span><span class="verse-text">Audi me, Jacob,  et Israël, quem ego voco :  ego ipse, ego primus,  et ego novissimus.</span>
</div>
<hr>
<div class="verse">
  <span class="verse-num">13</span><span class="verse-text">Manus quoque mea fundavit terram,  et dextera mea mensa est cælos ;  ego vocabo eos,  et stabunt simul.</span>
</div>
<hr>
<div class="verse">
  <span class="verse-num">14</span><span class="verse-text">Congregamini, omnes vos, et audite :  quis de eis annuntiavit hæc ?  Dominus dilexit eum, faciet voluntatem suam in Babylone,  et brachium suum in Chaldæis.</span>
</div>
<hr>
<div class="verse">
  <span class="verse-num">15</span><span class="verse-text">Ego, ego locutus sum, et vocavi eum ;  adduxi eum, et directa est via ejus.</span>
</div>
<hr>
<div class="verse">
  <span class="verse-num">16</span><span class="verse-text">Accedite ad me et audite hoc :  non a principio in abscondito locutus sum :  ex tempore antequam fieret, ibi eram :  et nunc Dominus Deus misit me,  et spiritus ejus.</span>
</div>
<hr>
<div class="verse">
  <span class="verse-num">17</span><span class="verse-text">Hæc dicit Dominus, redemptor tuus,  Sanctus Israël :  Ego Dominus Deus tuus,  docens te utilia,  gubernans te in via qua ambulas.</span>
</div>
<hr>
<div class="verse">
  <span class="verse-num">18</span><span class="verse-text">Utinam attendisses mandata mea :  facta fuisset sicut flumen pax tua,  et justitia tua sicut gurgites maris :</span>
</div>
<hr>
<div class="verse">
  <span class="verse-num">19</span><span class="verse-text">et fuisset quasi arena semen tuum,  et stirps uteri tui ut lapilli ejus ;  non interisset et non fuisset attritum  nomen ejus a facie mea.</span>
</div>
<hr>
<div class="verse">
  <span class="verse-num">20</span><span class="verse-text">Egredimini de Babylone, fugite a Chaldæis,  in voce exsultationis annuntiate :  auditum facite hoc,  et efferte illud usque ad extrema terræ.  Dicite : Redemit Dominus  servum suum Jacob.</span>
</div>
<hr>
<div class="verse">
  <span class="verse-num">21</span><span class="verse-text">Non sitierunt in deserto, cum educeret eos :  aquam de petra produxit eis,  et scidit petram, et fluxerunt aquæ.</span>
</div>
<hr>
<div class="verse">
  <span class="verse-num">22</span><span class="verse-text">Non est pax impiis, dicit Dominus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 48 }
      };
    </script>
    <script src="../assets/app.js"></script>
  </body>
</html>
