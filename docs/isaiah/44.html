<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 44</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 44</h1>
<div class="verse">
  <span class="verse-num">1</span><span class="verse-text">Et nunc audi, Jacob, serve meus,  et Israël, quem elegi.</span>
</div>
<hr>
<div class="verse">
  <span class="verse-num">2</span><span class="verse-text">Hæc dicit Dominus faciens et formans te,  ab utero auxiliator tuus :  Noli timere, serve meus Jacob,  et rectissime, quem elegi.</span>
</div>
<hr>
<div class="verse">
  <span class="verse-num">3</span><span class="verse-text">Effundam enim aquas super sitientem,  et fluenta super aridam ;  effundam spiritum meum super semen tuum,  et benedictionem meam super stirpem tuam :</span>
</div>
<hr>
<div class="verse">
  <span class="verse-num">4</span><span class="verse-text">et germinabunt inter herbas,  quasi salices juxta præterfluentes aquas.</span>
</div>
<hr>
<div class="verse">
  <span class="verse-num">5</span><span class="verse-text">Iste dicet : Domini ego sum ;  et ille vocabit in nomine Jacob ;  et hic scribet manu sua : Domino,  et in nomine Israël assimilabitur.</span>
</div>
<hr>
<div class="verse">
  <span class="verse-num">6</span><span class="verse-text">Hæc dicit Dominus, rex Israël,  et redemptor ejus, Dominus exercituum :  Ego primus, et ego novissimus,  et absque me non est deus.</span>
</div>
<hr>
<div class="verse">
  <span class="verse-num">7</span><span class="verse-text">Quis similis mei ? vocet,  et annuntiet : et ordinem exponat mihi,  ex quo constitui populum antiquum ;  ventura et quæ futura sunt annuntient eis.</span>
</div>
<hr>
<div class="verse">
  <span class="verse-num">8</span><span class="verse-text">Nolite timere, neque conturbemini :  ex tunc audire te feci,  et annuntiavi ; vos estis testes mei.  Numquid est Deus absque me,  et formator quem ego non noverim ?</span>
</div>
<hr>
<div class="verse">
  <span class="verse-num">9</span><span class="verse-text">Plastæ idoli omnes nihil sunt,  et amantissima eorum non proderunt eis.  Ipsi sunt testes eorum, quia non vident,  neque intelligunt, ut confundantur.</span>
</div>
<hr>
<div class="verse">
  <span class="verse-num">10</span><span class="verse-text">Quis formavit deum,  et sculptile conflavit ad nihil utile ?</span>
</div>
<hr>
<div class="verse">
  <span class="verse-num">11</span><span class="verse-text">Ecce omnes participes ejus confundentur,  fabri enim sunt ex hominibus ;  convenient omnes, stabunt  et pavebunt, et confundentur simul.</span>
</div>
<hr>
<div class="verse">
  <span class="verse-num">12</span><span class="verse-text">Faber ferrarius lima operatus est,  in prunis et in malleis formavit illud,  et operatus est in brachio fortitudinis suæ ;  esuriet et deficiet,  non bibet aquam et lassescet.</span>
</div>
<hr>
<div class="verse">
  <span class="verse-num">13</span><span class="verse-text">Artifex lignarius extendit normam,  formavit illud in runcina,  fecit illud in angularibus,  et in circino tornavit illud,  et fecit imaginem viri  quasi speciosum hominem  habitantem in domo ;</span>
</div>
<hr>
<div class="verse">
  <span class="verse-num">14</span><span class="verse-text">succidit cedros,  tulit ilicem, et quercum,  quæ steterat inter ligna saltus ;  plantavit pinum, quam pluvia nutrivit :</span>
</div>
<hr>
<div class="verse">
  <span class="verse-num">15</span><span class="verse-text">et facta est hominibus in focum ;  sumpsit ex eis, et calefactus est ;  et succendit et coxit panes ;  de reliquo autem operatus est deum et adoravit ;  fecit sculptile, et curvatus est ante illud.</span>
</div>
<hr>
<div class="verse">
  <span class="verse-num">16</span><span class="verse-text">Medium ejus combussit igni,  et de medio ejus carnes comedit ;  coxit pulmentum, et saturatus est,  et calefactus est, et dixit : Vah !  calefactus sum, vidi focum ;</span>
</div>
<hr>
<div class="verse">
  <span class="verse-num">17</span><span class="verse-text">reliquum autem ejus deum fecit et sculptile sibi ;  curvatur ante illud, et adorat illud,  et obsecrat, dicens :  Libera me, quia deus meus es tu !</span>
</div>
<hr>
<div class="verse">
  <span class="verse-num">18</span><span class="verse-text">Nescierunt, neque intellexerunt ;  obliti enim sunt ne videant oculi eorum,  et ne intelligant corde suo.</span>
</div>
<hr>
<div class="verse">
  <span class="verse-num">19</span><span class="verse-text">Non recogitant in mente sua,  neque cognoscunt, neque sentiunt, ut dicant :  Medietatem ejus combussi igni,  et coxi super carbones ejus panes ;  coxi carnes et comedi,  et de reliquo ejus idolum faciam ?  ante truncum ligni procidam ?</span>
</div>
<hr>
<div class="verse">
  <span class="verse-num">20</span><span class="verse-text">Pars ejus cinis est ;  cor insipiens adoravit illud,  et non liberabit animam suam :  neque dicet : Forte mendacium est in dextera mea.</span>
</div>
<hr>
<div class="verse">
  <span class="verse-num">21</span><span class="verse-text">Memento horum Jacob,  et Israël, quoniam servus meus es tu.  Formavi te ; servus meus es tu,  Israël, ne obliviscaris mei.</span>
</div>
<hr>
<div class="verse">
  <span class="verse-num">22</span><span class="verse-text">Delevi ut nubem iniquitates tuas,  et quasi nebulam peccata tua :  revertere ad me, quoniam redemi te.</span>
</div>
<hr>
<div class="verse">
  <span class="verse-num">23</span><span class="verse-text">Laudate, cæli, quoniam misericordiam fecit Dominus ;  jubilate, extrema terræ ;  resonate, montes, laudationem,  saltus et omne lignum ejus,  quoniam redemit Dominus Jacob,  et Israël gloriabitur.</span>
</div>
<hr>
<div class="verse">
  <span class="verse-num">24</span><span class="verse-text">Hæc dicit Dominus, redemptor tuus,  et formator tuus ex utero :  Ego sum Dominus, faciens omnia,  extendens cælos solus,  stabiliens terram, et nullus mecum ;</span>
</div>
<hr>
<div class="verse">
  <span class="verse-num">25</span><span class="verse-text">irrita faciens signa divinorum,  et ariolos in furorem vertens ;  convertens sapientes retrorsum,  et scientiam eorum stultam faciens ;</span>
</div>
<hr>
<div class="verse">
  <span class="verse-num">26</span><span class="verse-text">suscitans verbum servi sui,  et consilium nuntiorum suorum complens ;  qui dico Jerusalem : Habitaberis,  et civitatibus Juda : Ædificabimini,  et deserta ejus suscitabo ;</span>
</div>
<hr>
<div class="verse">
  <span class="verse-num">27</span><span class="verse-text">qui dico profundo : Desolare,  et flumina tua arefaciam ;</span>
</div>
<hr>
<div class="verse">
  <span class="verse-num">28</span><span class="verse-text">qui dico Cyro : Pastor meus es,  et omnem voluntatem meam complebis ;  qui dico Jerusalem : Ædificaberis,  et templo : Fundaberis.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 44 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
