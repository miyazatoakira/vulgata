<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 3</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 3</h1>
<div class="verse">
  <span class="verse-num">1</span><span class="verse-text">Ecce enim Dominator, Dominus exercituum,  auferet a Jerusalem et a Juda  validum et fortem,  omne robur panis, et omne robor aquæ ;</span>
</div>
<hr>
<div class="verse">
  <span class="verse-num">2</span><span class="verse-text">fortem, et virum bellatorem,  judicem, et prophetam, et ariolum, et senem ;</span>
</div>
<hr>
<div class="verse">
  <span class="verse-num">3</span><span class="verse-text">principem super quinquaginta, et honorabilem vultu et consiliarium,  et sapientem de architectis, et prudentem eloquii mystici.</span>
</div>
<hr>
<div class="verse">
  <span class="verse-num">4</span><span class="verse-text">Et dabo pueros principes eorum,  et effeminati dominabuntur eis ;</span>
</div>
<hr>
<div class="verse">
  <span class="verse-num">5</span><span class="verse-text">et irruet populus, vir ad virum,  et unusquisque ad proximum suum ;  tumultuabitur puer contra senem,  et ignobilis contra nobilem.</span>
</div>
<hr>
<div class="verse">
  <span class="verse-num">6</span><span class="verse-text">Apprehendet enim vir fratrem suum,  domesticum patris sui :  Vestimentum tibi est, princeps esto noster,  ruina autem hæc sub manu tua.</span>
</div>
<hr>
<div class="verse">
  <span class="verse-num">7</span><span class="verse-text">Respondebit in die illa, dicens :  Non sum medicus,  et in domo mea non est panis neque vestimentum :  nolite constituere me principem populi.</span>
</div>
<hr>
<div class="verse">
  <span class="verse-num">8</span><span class="verse-text">Ruit enim Jerusalem, et Judas concidit,  quia lingua eorum et adinventiones eorum contra Dominum,  ut provocarent oculos majestatis ejus.</span>
</div>
<hr>
<div class="verse">
  <span class="verse-num">9</span><span class="verse-text">Agnitio vultus eorum respondit eis ;  et peccatum suum quasi Sodoma prædicaverunt, nec absconderunt.  Væ animæ eorum, quoniam reddita sunt eis mala !</span>
</div>
<hr>
<div class="verse">
  <span class="verse-num">10</span><span class="verse-text">Dicite justo quoniam bene,  quoniam fructum adinventionum suarum comedet.</span>
</div>
<hr>
<div class="verse">
  <span class="verse-num">11</span><span class="verse-text">Væ impio in malum !  retributio enim manuum ejus fiet ei.</span>
</div>
<hr>
<div class="verse">
  <span class="verse-num">12</span><span class="verse-text">Populum meum exactores sui spoliaverunt,  et mulieres dominatæ sunt eis.  Popule meus, qui te beatum dicunt, ipsi te decipiunt,  et viam gressuum tuorum dissipant.</span>
</div>
<hr>
<div class="verse">
  <span class="verse-num">13</span><span class="verse-text">Stat ad judicandum Dominus,  et stat ad judicandos populos.</span>
</div>
<hr>
<div class="verse">
  <span class="verse-num">14</span><span class="verse-text">Dominus ad judicium veniet  cum senibus populi sui, et principibus ejus ;  vos enim depasti estis vineam,  et rapina pauperis in domo vestra.</span>
</div>
<hr>
<div class="verse">
  <span class="verse-num">15</span><span class="verse-text">Quare atteritis populum meum,  et facies pauperum commolitis ?  dicit Dominus Deus exercituum.</span>
</div>
<hr>
<div class="verse">
  <span class="verse-num">16</span><span class="verse-text">Et dixit Dominus :  Pro eo quod elevatæ sunt filiæ Sion,  et ambulaverunt extento collo,  et nutibus oculorum ibant,  et plaudebant, ambulabant pedibus suis,  et composito gradu incedebant ;</span>
</div>
<hr>
<div class="verse">
  <span class="verse-num">17</span><span class="verse-text">decalvabit Dominus verticem filiarum Sion,  et Dominus crinem earum nudabit.</span>
</div>
<hr>
<div class="verse">
  <span class="verse-num">18</span><span class="verse-text">In die illa auferet Dominus ornamentum calceamentum,</span>
</div>
<hr>
<div class="verse">
  <span class="verse-num">19</span><span class="verse-text">et lunulas, et torques,  et monilia, et armillas, et mitras,</span>
</div>
<hr>
<div class="verse">
  <span class="verse-num">20</span><span class="verse-text">et discriminalia, et periscelidas, et murenulas,  et olfactoriola, et inaures,</span>
</div>
<hr>
<div class="verse">
  <span class="verse-num">21</span><span class="verse-text">et annulos, et gemmas in fronte pendentes,</span>
</div>
<hr>
<div class="verse">
  <span class="verse-num">22</span><span class="verse-text">et mutatoria, et palliola,  et linteamina, et acus,</span>
</div>
<hr>
<div class="verse">
  <span class="verse-num">23</span><span class="verse-text">et specula, et sindones,  et vittas, et theristra.</span>
</div>
<hr>
<div class="verse">
  <span class="verse-num">24</span><span class="verse-text">Et erit pro suavi odore fœtor,  et pro zona funiculus,  et pro crispanti crine calvitium,  et pro fascia pectorali cilicium.</span>
</div>
<hr>
<div class="verse">
  <span class="verse-num">25</span><span class="verse-text">Pulcherrimi quoque viri tui gladio cadent,  et fortes tui in prælio.</span>
</div>
<hr>
<div class="verse">
  <span class="verse-num">26</span><span class="verse-text">Et mœrebunt atque lugebunt portæ ejus,  et desolata in terra sedebit.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 3 }
      };
    </script>
    <script src="../assets/app.js"></script>
  </body>
</html>
