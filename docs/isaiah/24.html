<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Isaias 24</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Isaias 24</h1>
<div class="verse">
  <span class="verse-num">1</span><span class="verse-text">Ecce Dominus dissipabit terram :  et nudabit eam, et affliget faciem ejus,  et disperget habitatores ejus.</span>
</div>
<hr>
<div class="verse">
  <span class="verse-num">2</span><span class="verse-text">Et erit sicut populus, sic sacerdos ;  et sicut servus, sic dominus ejus ;  sicut ancilla, sic domina ejus ;  sicut emens, sic ille qui vendit ;  sicut fœnerator, sic is qui mutuum accipit ;  sicut qui repetit, sic qui debet.</span>
</div>
<hr>
<div class="verse">
  <span class="verse-num">3</span><span class="verse-text">Dissipatione dissipabitur terra, et direptione prædabitur ;  Dominus enim locutus est verbum hoc.</span>
</div>
<hr>
<div class="verse">
  <span class="verse-num">4</span><span class="verse-text">Luxit, et defluxit terra, et infirmata est ;  defluxit orbis,  infirmata est altitudo populi terræ.</span>
</div>
<hr>
<div class="verse">
  <span class="verse-num">5</span><span class="verse-text">Et terra infecta est ab habitatoribus suis,  quia transgressi sunt leges,  mutaverunt jus,  dissipaverunt fœdus sempiternum.</span>
</div>
<hr>
<div class="verse">
  <span class="verse-num">6</span><span class="verse-text">Propter hoc maledictio vorabit terram,  et peccabunt habitatores ejus ;  ideoque insanient cultores ejus,  et relinquentur homines pauci.</span>
</div>
<hr>
<div class="verse">
  <span class="verse-num">7</span><span class="verse-text">Luxit vindemia, infirmata est vitis,  ingemuerunt omnes qui lætabantur corde ;</span>
</div>
<hr>
<div class="verse">
  <span class="verse-num">8</span><span class="verse-text">cessavit gaudium tympanorum,  quievit sonitus lætantium,  conticuit dulcedo citharæ.</span>
</div>
<hr>
<div class="verse">
  <span class="verse-num">9</span><span class="verse-text">Cum cantico non bibent vinum ;  amara erit potio bibentibus illam.</span>
</div>
<hr>
<div class="verse">
  <span class="verse-num">10</span><span class="verse-text">Attrita est civitas vanitatis,  clausa est omnis domus, nullo introëunte.</span>
</div>
<hr>
<div class="verse">
  <span class="verse-num">11</span><span class="verse-text">Clamor erit super vino in plateis,  deserta est omnia lætitia,  translatum est gaudium terræ.</span>
</div>
<hr>
<div class="verse">
  <span class="verse-num">12</span><span class="verse-text">Relicta est in urbe solitudo,  et calamitas opprimet portas.</span>
</div>
<hr>
<div class="verse">
  <span class="verse-num">13</span><span class="verse-text">Quia hæc erunt in medio terræ  in medio populorum,  quomodo si paucæ olivæ quæ remanserunt  excutiantur ex olea et racemi,  cum fuerit finita vindemia.</span>
</div>
<hr>
<div class="verse">
  <span class="verse-num">14</span><span class="verse-text">Hi levabunt vocem suam, atque laudabunt :  cum glorificatus fuerit Dominus, hinnient de mari.</span>
</div>
<hr>
<div class="verse">
  <span class="verse-num">15</span><span class="verse-text">Propter hoc in doctrinis glorificate Dominum ;  in insulis maris  nomen Domini Dei Israël.</span>
</div>
<hr>
<div class="verse">
  <span class="verse-num">16</span><span class="verse-text">A finibus terræ laudes audivimus,  gloriam Justi.  Et dixi : Secretum meum mihi,  secretum meum mihi.  Væ mihi !  prævaricantes prævaricati sunt,  et prævaricatione transgressorum prævaricati sunt.</span>
</div>
<hr>
<div class="verse">
  <span class="verse-num">17</span><span class="verse-text">Formido, et fovea, et laqueus  super te, qui habitator es terræ.</span>
</div>
<hr>
<div class="verse">
  <span class="verse-num">18</span><span class="verse-text">Et erit : qui fugerit a voce formidinis cadet in foveam ;  et qui se explicaverit de fovea tenebitur laqueo ;  quia cataractæ de excelsis apertæ sunt  et concutientur fundamenta terræ.</span>
</div>
<hr>
<div class="verse">
  <span class="verse-num">19</span><span class="verse-text">Confractione confringetur terra,  contritione conteretur terra,  commotione commovebitur terra ;</span>
</div>
<hr>
<div class="verse">
  <span class="verse-num">20</span><span class="verse-text">agitatione agitabitur terra sicut ebrius,  et auferetur quasi tabernaculum unius noctis ;  et gravabit eam iniquitas sua,  et corruet, et non adjiciet ut resurgat.</span>
</div>
<hr>
<div class="verse">
  <span class="verse-num">21</span><span class="verse-text">Et erit : in die illa visitabit Dominus  super militiam cæli in excelso,  et super reges terræ qui sunt super terram ;</span>
</div>
<hr>
<div class="verse">
  <span class="verse-num">22</span><span class="verse-text">et congregabuntur in congregatione unius fascis in lacum,  et claudentur ibi in carcere,  et post multos dies visitabuntur.</span>
</div>
<hr>
<div class="verse">
  <span class="verse-num">23</span><span class="verse-text">Et erubescet luna, et confundetur sol,  cum regnaverit Dominus exercituum  in monte Sion et in Jerusalem  et in conspectu senum suorum fuerit glorificatus.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "isaiah", chapter: 24 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
