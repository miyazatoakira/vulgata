<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — I Machabaeorum 6</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">I Machabaeorum 6</h1>
<div class="verse">
  <span class="verse-num">1</span><span class="verse-text">Et rex Antiochus perambulabat superiores regiones, et audivit esse civitatem Elymaidem in Perside nobilissimam, et copiosam in argento et auro,</span>
</div>
<hr>
<div class="verse">
  <span class="verse-num">2</span><span class="verse-text">templumque in ea locuples valde, et illic velamina aurea, et loricæ, et scuta, quæ reliquit Alexander Philippi rex Macedo, qui regnavit primus in Græcia.</span>
</div>
<hr>
<div class="verse">
  <span class="verse-num">3</span><span class="verse-text">Et venit, et quærebat capere civitatem, et deprædari eam : et non potuit, quoniam innotuit sermo his qui erant in civitate :</span>
</div>
<hr>
<div class="verse">
  <span class="verse-num">4</span><span class="verse-text">et insurrexerunt in prælium, et fugit inde, et abiit cum tristitia magna, et reversus est in Babyloniam.</span>
</div>
<hr>
<div class="verse">
  <span class="verse-num">5</span><span class="verse-text">Et venit qui nuntiaret ei in Perside, quia fugata sunt castra quæ erant in terra Juda :</span>
</div>
<hr>
<div class="verse">
  <span class="verse-num">6</span><span class="verse-text">et quia abiit Lysias cum virtute forti in primis, et fugatus est a facie Judæorum, et invaluerunt armis, et viribus, et spoliis multis, quæ ceperunt de castris, quæ exciderunt :</span>
</div>
<hr>
<div class="verse">
  <span class="verse-num">7</span><span class="verse-text">et quia diruerunt abominationem, quam ædificaverat super altare quod erat in Jerusalem : et sanctificationem, sicut prius, circumdederunt muris excelsis, sed et Bethsuram civitatem suam.</span>
</div>
<hr>
<div class="verse">
  <span class="verse-num">8</span><span class="verse-text">Et factum est ut audivit rex sermones istos, expavit, et commotus est valde : et decidit in lectum, et incidit in languorem præ tristitia, quia non factum est ei sicut cogitabat.</span>
</div>
<hr>
<div class="verse">
  <span class="verse-num">9</span><span class="verse-text">Et erat illic per dies multos, quia renovata est in eo tristitia magna, et arbitratus est se mori.</span>
</div>
<hr>
<div class="verse">
  <span class="verse-num">10</span><span class="verse-text">Et vocavit omnes amicos suos, et dixit illis : Recessit somnus ab oculis meis, et concidi, et corrui corde præ sollicitudine :</span>
</div>
<hr>
<div class="verse">
  <span class="verse-num">11</span><span class="verse-text">et dixi in corde meo : In quantam tribulationem deveni, et in quos fluctus tristitiæ, in qua nunc sum : qui jucundus eram, et dilectus in potestate mea !</span>
</div>
<hr>
<div class="verse">
  <span class="verse-num">12</span><span class="verse-text">Nunc vero reminiscor malorum quæ feci in Jerusalem, unde et abstuli omnia spolia aurea et argentea quæ erant in ea, et misi auferre habitantes Judæam sine causa.</span>
</div>
<hr>
<div class="verse">
  <span class="verse-num">13</span><span class="verse-text">Cognovi ergo quia propterea invenerunt me mala ista : et ecce pereo tristitia magna in terra aliena.</span>
</div>
<hr>
<div class="verse">
  <span class="verse-num">14</span><span class="verse-text">Et vocavit Philippum, unum de amicis suis, et præposuit eum super universum regnum suum :</span>
</div>
<hr>
<div class="verse">
  <span class="verse-num">15</span><span class="verse-text">et dedit ei diadema, et stolam suam, et annulum, ut adduceret Antiochum filium suum, et nutriret eum, et regnaret.</span>
</div>
<hr>
<div class="verse">
  <span class="verse-num">16</span><span class="verse-text">Et mortuus est illic Antiochus rex anno centesimo quadragesimo nono.</span>
</div>
<hr>
<div class="verse">
  <span class="verse-num">17</span><span class="verse-text">Et cognovit Lysias quoniam mortuus est rex, et constituit regnare Antiochum filium ejus, quem nutrivit adolescentem : et vocavit nomen ejus Eupator.</span>
</div>
<hr>
<div class="verse">
  <span class="verse-num">18</span><span class="verse-text">Et hi qui erant in arce, concluserant Israël in circuitu sanctorum : et quærebant eis mala semper, et firmamentum gentium.</span>
</div>
<hr>
<div class="verse">
  <span class="verse-num">19</span><span class="verse-text">Et cogitavit Judas disperdere eos : et convocavit universum populum, ut obsiderent eos.</span>
</div>
<hr>
<div class="verse">
  <span class="verse-num">20</span><span class="verse-text">Et convenerunt simul, et obsederunt eos anno centesimo quinquagesimo, et fecerunt ballistas et machinas.</span>
</div>
<hr>
<div class="verse">
  <span class="verse-num">21</span><span class="verse-text">Et exierunt quidam ex eis qui obsidebantur : et adjunxerunt se illis aliqui impii ex Israël,</span>
</div>
<hr>
<div class="verse">
  <span class="verse-num">22</span><span class="verse-text">et abierunt ad regem, et dixerunt : Quousque non facis judicium, et vindicas fratres nostros ?</span>
</div>
<hr>
<div class="verse">
  <span class="verse-num">23</span><span class="verse-text">Nos decrevimus servire patri tuo, et ambulare in præceptis ejus, et obsequi edictis ejus :</span>
</div>
<hr>
<div class="verse">
  <span class="verse-num">24</span><span class="verse-text">et filii populi nostri propter hoc alienabant se a nobis, et quicumque inveniebantur ex nobis, interficiebantur, et hæreditates nostræ diripiebantur.</span>
</div>
<hr>
<div class="verse">
  <span class="verse-num">25</span><span class="verse-text">Et non ad nos tantum extenderunt manum, sed et in omnes fines nostros :</span>
</div>
<hr>
<div class="verse">
  <span class="verse-num">26</span><span class="verse-text">et ecce applicuerunt hodie ad arcem Jerusalem occupare eam, et munitionem Bethsuram munierunt :</span>
</div>
<hr>
<div class="verse">
  <span class="verse-num">27</span><span class="verse-text">et nisi præveneris eos velocius, majora quam hæc facient, et non poteris obtinere eos.</span>
</div>
<hr>
<div class="verse">
  <span class="verse-num">28</span><span class="verse-text">Et iratus est rex, ut hæc audivit : et convocavit omnes amicos suos, et principes exercitus sui, et eos qui super equites erant :</span>
</div>
<hr>
<div class="verse">
  <span class="verse-num">29</span><span class="verse-text">sed et de regnis aliis et de insulis maritimis venerunt ad eum exercitus conductitii.</span>
</div>
<hr>
<div class="verse">
  <span class="verse-num">30</span><span class="verse-text">Et erat numerus exercitus ejus, centum millia peditum, et viginti millia equitum, et elephanti triginta duo, docti ad prælium.</span>
</div>
<hr>
<div class="verse">
  <span class="verse-num">31</span><span class="verse-text">Et venerunt per Idumæam, et applicuerunt ad Bethsuram, et pugnaverunt dies multos : et fecerunt machinas, et exierunt, et succenderunt eas igni, et pugnaverunt viriliter.</span>
</div>
<hr>
<div class="verse">
  <span class="verse-num">32</span><span class="verse-text">Et recessit Judas ab arce, et movit castra ad Bethzacharam contra castra regis.</span>
</div>
<hr>
<div class="verse">
  <span class="verse-num">33</span><span class="verse-text">Et surrexit rex ante lucem, et concitavit exercitus in impetum contra viam Bethzacharam : et comparaverunt se exercitus in prælium, et tubis cecinerunt :</span>
</div>
<hr>
<div class="verse">
  <span class="verse-num">34</span><span class="verse-text">et elephantis ostenderunt sanguinem uvæ et mori, ad acuendos eos in prælium :</span>
</div>
<hr>
<div class="verse">
  <span class="verse-num">35</span><span class="verse-text">et diviserunt bestias per legiones, et astiterunt singulis elephantis mille viri in loricis concatenatis, et galeæ æreæ in capitibus eorum : et quingenti equites ordinati unicuique bestiæ electi erant.</span>
</div>
<hr>
<div class="verse">
  <span class="verse-num">36</span><span class="verse-text">Hi ante tempus, ubicumque erat bestia, ibi erant : et quocumque ibat, ibant, et non discedebant ab ea.</span>
</div>
<hr>
<div class="verse">
  <span class="verse-num">37</span><span class="verse-text">Sed et turres ligneæ super eos firmæ protegentes super singulas bestias : et super eas machinæ : et super singulas viri virtutis triginta duo, qui pugnabant desuper : et Indus magister bestiæ.</span>
</div>
<hr>
<div class="verse">
  <span class="verse-num">38</span><span class="verse-text">Et residuum equitatum hinc et inde statuit in duas partes, tubis exercitum commovere, et perurgere constipatos in legionibus ejus.</span>
</div>
<hr>
<div class="verse">
  <span class="verse-num">39</span><span class="verse-text">Et ut refulsit sol in clypeos aureos et æreos, resplenduerunt montes ab eis, et resplenduerunt sicut lampades ignis.</span>
</div>
<hr>
<div class="verse">
  <span class="verse-num">40</span><span class="verse-text">Et distincta est pars exercitus regis per montes excelsos, et alia per loca humilia : et ibant caute et ordinate.</span>
</div>
<hr>
<div class="verse">
  <span class="verse-num">41</span><span class="verse-text">Et commovebantur omnes inhabitantes terram a voce multitudinis, et incessu turbæ, et collisione armorum : erat enim exercitus magnus valde, et fortis.</span>
</div>
<hr>
<div class="verse">
  <span class="verse-num">42</span><span class="verse-text">Et appropiavit Judas et exercitus ejus in prælium, et ceciderunt de exercitu regis sexcenti viri.</span>
</div>
<hr>
<div class="verse">
  <span class="verse-num">43</span><span class="verse-text">Et vidit Eleazar filius Saura unam de bestiis loricatam loricis regis : et erat eminens super ceteras bestias, et visum est ei quod in ea esset rex :</span>
</div>
<hr>
<div class="verse">
  <span class="verse-num">44</span><span class="verse-text">et dedit se ut liberaret populum suum, et acquireret sibi nomen æternum.</span>
</div>
<hr>
<div class="verse">
  <span class="verse-num">45</span><span class="verse-text">Et cucurrit ad eam audacter in medio legionis, interficiens a dextris et a sinistris, et cadebant ab eo huc atque illuc.</span>
</div>
<hr>
<div class="verse">
  <span class="verse-num">46</span><span class="verse-text">Et ivit sub pedes elephantis, et supposuit se ei, et occidit eum : et cecidit in terram super ipsum, et mortuus est illic.</span>
</div>
<hr>
<div class="verse">
  <span class="verse-num">47</span><span class="verse-text">Et videntes virtutem regis, et impetum exercitus ejus, diverterunt se ab eis.</span>
</div>
<hr>
<div class="verse">
  <span class="verse-num">48</span><span class="verse-text">Castra autem regis ascenderunt contra eos in Jerusalem, et applicuerunt castra regis ad Judæam, et montem Sion.</span>
</div>
<hr>
<div class="verse">
  <span class="verse-num">49</span><span class="verse-text">Et fecit pacem cum his qui erant in Bethsura : et exierunt de civitate, quia non erant eis ibi alimenta conclusis, quia sabbata erant terræ.</span>
</div>
<hr>
<div class="verse">
  <span class="verse-num">50</span><span class="verse-text">Et comprehendit rex Bethsuram : et constituit illic custodiam servare eam.</span>
</div>
<hr>
<div class="verse">
  <span class="verse-num">51</span><span class="verse-text">Et convertit castra ad locum sanctificationis dies multos : et statuit illic ballistas, et machinas, et ignis jacula, et tormenta ad lapides jactandos, et spicula, et scorpios ad mittendas sagittas, et fundibula.</span>
</div>
<hr>
<div class="verse">
  <span class="verse-num">52</span><span class="verse-text">Fecerunt autem et ipsi machinas adversus machinas eorum, et pugnaverunt dies multos.</span>
</div>
<hr>
<div class="verse">
  <span class="verse-num">53</span><span class="verse-text">Escæ autem non erant in civitate, eo quod septimus annus esset : et qui remanserant in Judæa de gentibus, consumpserant reliquias eorum, quæ repositæ fuerant.</span>
</div>
<hr>
<div class="verse">
  <span class="verse-num">54</span><span class="verse-text">Et remanserunt in sanctis viri pauci, quoniam obtinuerat eos fames : et dispersi sunt unusquisque in locum suum.</span>
</div>
<hr>
<div class="verse">
  <span class="verse-num">55</span><span class="verse-text">Et audivit Lysias quod Philippus, quem constituerat rex Antiochus cum adhuc viveret, ut nutriret Antiochum filium suum, et regnaret,</span>
</div>
<hr>
<div class="verse">
  <span class="verse-num">56</span><span class="verse-text">reversus esset a Perside et Media, et exercitus qui abierat cum ipso, et quia quærebat suscipere regni negotia :</span>
</div>
<hr>
<div class="verse">
  <span class="verse-num">57</span><span class="verse-text">festinavit ire, et dicere ad regem, et duces exercitus : Deficimus quotidie, et esca nobis modica est ; et locus, quem obsidemus, est munitus, et incumbit nobis ordinare de regno.</span>
</div>
<hr>
<div class="verse">
  <span class="verse-num">58</span><span class="verse-text">Nunc itaque demus dextras hominibus istis, et faciamus cum illis pacem, et cum omni gente eorum :</span>
</div>
<hr>
<div class="verse">
  <span class="verse-num">59</span><span class="verse-text">et constituamus illis ut ambulent in legitimis suis sicut prius : propter legitima enim ipsorum, quæ despeximus, irati sunt, et fecerunt omnia hæc.</span>
</div>
<hr>
<div class="verse">
  <span class="verse-num">60</span><span class="verse-text">Et placuit sermo in conspectu regis et principum : et misit ad eos pacem facere, et receperunt illam.</span>
</div>
<hr>
<div class="verse">
  <span class="verse-num">61</span><span class="verse-text">Et juravit illis rex et principes, et exierunt de munitione.</span>
</div>
<hr>
<div class="verse">
  <span class="verse-num">62</span><span class="verse-text">Et intravit rex montem Sion, et vidit munitionem loci : et rupit citius juramentum quod juravit, et mandavit destruere murum in gyro.</span>
</div>
<hr>
<div class="verse">
  <span class="verse-num">63</span><span class="verse-text">Et discessit festinanter, et reversus est Antiochiam, et invenit Philippum dominantem civitati : et pugnavit adversus eum, et occupavit civitatem.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "i-maccabees", chapter: 6 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
