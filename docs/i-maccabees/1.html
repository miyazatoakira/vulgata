<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — I Machabaeorum 1</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">I Machabaeorum 1</h1>
<div class="verse">
  <span class="verse-num">1</span><span class="verse-text">Et factum est, postquam percussit Alexander Philippi Macedo, qui primus regnavit in Græcia, egressus de terra Cethim, Darium regem Persarum et Medorum :</span>
</div>
<hr>
<div class="verse">
  <span class="verse-num">2</span><span class="verse-text">constituit prælia multa, et obtinuit omnium munitiones, et interfecit reges terræ,</span>
</div>
<hr>
<div class="verse">
  <span class="verse-num">3</span><span class="verse-text">et pertransiit usque ad fines terræ : et accepit spolia multitudinis gentium, et siluit terra in conspectu ejus.</span>
</div>
<hr>
<div class="verse">
  <span class="verse-num">4</span><span class="verse-text">Et congregavit virtutem, et exercitum fortem nimis : et exaltatum est, et elevatum cor ejus :</span>
</div>
<hr>
<div class="verse">
  <span class="verse-num">5</span><span class="verse-text">et obtinuit regiones gentium, et tyrannos : et facti sunt illi in tributum.</span>
</div>
<hr>
<div class="verse">
  <span class="verse-num">6</span><span class="verse-text">Et post hæc decidit in lectum, et cognovit quia moreretur.</span>
</div>
<hr>
<div class="verse">
  <span class="verse-num">7</span><span class="verse-text">Et vocavit pueros suos nobiles, qui secum erant nutriti a juventute : et divisit illis regnum suum, cum adhuc viveret.</span>
</div>
<hr>
<div class="verse">
  <span class="verse-num">8</span><span class="verse-text">Et regnavit Alexander annis duodecim, et mortuus est.</span>
</div>
<hr>
<div class="verse">
  <span class="verse-num">9</span><span class="verse-text">Et obtinuerunt pueri ejus regnum, unusquisque in loco suo :</span>
</div>
<hr>
<div class="verse">
  <span class="verse-num">10</span><span class="verse-text">et imposuerunt omnes sibi diademata post mortem ejus, et filii eorum post eos annis multis, et multiplicata sunt mala in terra.</span>
</div>
<hr>
<div class="verse">
  <span class="verse-num">11</span><span class="verse-text">Et exiit ex eis radix peccatrix, Antiochus illustris, filius Antiochi regis, qui fuerat Romæ obses : et regnavit in anno centesimo trigesimo septimo regni Græcorum.</span>
</div>
<hr>
<div class="verse">
  <span class="verse-num">12</span><span class="verse-text">In diebus illis, exierunt ex Israël filii iniqui, et suaserunt multis, dicentes : Eamus, et disponamus testamentum cum gentibus, quæ circa nos sunt : quia ex quo recessimus ab eis, invenerunt nos multa mala.</span>
</div>
<hr>
<div class="verse">
  <span class="verse-num">13</span><span class="verse-text">Et bonus visus est sermo in oculis eorum.</span>
</div>
<hr>
<div class="verse">
  <span class="verse-num">14</span><span class="verse-text">Et destinaverunt aliqui de populo, et abierunt ad regem : et dedit illis potestatem ut facerent justitiam gentium.</span>
</div>
<hr>
<div class="verse">
  <span class="verse-num">15</span><span class="verse-text">Et ædificaverunt gymnasium in Jerosolymis secundum leges nationum :</span>
</div>
<hr>
<div class="verse">
  <span class="verse-num">16</span><span class="verse-text">et fecerunt sibi præputia, et recesserunt a testamento sancto, et juncti sunt nationibus, et venundati sunt ut facerent malum.</span>
</div>
<hr>
<div class="verse">
  <span class="verse-num">17</span><span class="verse-text">Et paratum est regnum in conspectu Antiochi, et cœpit regnare in terra Ægypti ut regnaret super duo regna.</span>
</div>
<hr>
<div class="verse">
  <span class="verse-num">18</span><span class="verse-text">Et intravit in Ægyptum in multitudine gravi, in curribus, et elephantis, et equitibus, et copiosa navium multitudine :</span>
</div>
<hr>
<div class="verse">
  <span class="verse-num">19</span><span class="verse-text">et constituit bellum adversus Ptolemæum regem Ægypti, et veritus est Ptolemæus a facie ejus, et fugit, et ceciderunt vulnerati multi.</span>
</div>
<hr>
<div class="verse">
  <span class="verse-num">20</span><span class="verse-text">Et comprehendit civitates munitas in terra Ægypti, et accepit spolia terræ Ægypti.</span>
</div>
<hr>
<div class="verse">
  <span class="verse-num">21</span><span class="verse-text">Et convertit Antiochus, postquam percussit Ægyptum in centesimo et quadragesimo tertio anno : et ascendit ad Israël,</span>
</div>
<hr>
<div class="verse">
  <span class="verse-num">22</span><span class="verse-text">et ascendit Jerosolymam in multitudine gravi.</span>
</div>
<hr>
<div class="verse">
  <span class="verse-num">23</span><span class="verse-text">Et intravit in sanctificationem cum superbia, et accepit altare aureum, et candelabrum luminis, et universa vasa ejus, et mensam propositionis, et libatoria, et phialas, et mortariola aurea, et velum, et coronas, et ornamentum aureum, quod in facie templi erat : et comminuit omnia.</span>
</div>
<hr>
<div class="verse">
  <span class="verse-num">24</span><span class="verse-text">Et accepit argentum, et aurum, et vasa concupiscibilia : et accepit thesauros occultos, quos invenit : et sublatis omnibus, abiit in terram suam.</span>
</div>
<hr>
<div class="verse">
  <span class="verse-num">25</span><span class="verse-text">Et fecit cædem hominum, et locutus est in superbia magna.</span>
</div>
<hr>
<div class="verse">
  <span class="verse-num">26</span><span class="verse-text">Et factus est planctus magnus in Israël, et in omni loco eorum :</span>
</div>
<hr>
<div class="verse">
  <span class="verse-num">27</span><span class="verse-text">et ingemuerunt principes et seniores ; virgines et juvenes infirmati sunt : et speciositas mulierum immutata est.</span>
</div>
<hr>
<div class="verse">
  <span class="verse-num">28</span><span class="verse-text">Omnis maritus sumpsit lamentum, et quæ sedebant in thoro maritali, lugebant :</span>
</div>
<hr>
<div class="verse">
  <span class="verse-num">29</span><span class="verse-text">et commota est terra super habitantes in ea, et universa domus Jacob induit confusionem.</span>
</div>
<hr>
<div class="verse">
  <span class="verse-num">30</span><span class="verse-text">Et post duos annos dierum, misit rex principem tributorum in civitates Juda, et venit Jerusalem cum turba magna.</span>
</div>
<hr>
<div class="verse">
  <span class="verse-num">31</span><span class="verse-text">Et locutus est ad eos verba pacifica in dolo : et crediderunt ei.</span>
</div>
<hr>
<div class="verse">
  <span class="verse-num">32</span><span class="verse-text">Et irruit super civitatem repente, et percussit eam plaga magna, et perdidit populum multum ex Israël.</span>
</div>
<hr>
<div class="verse">
  <span class="verse-num">33</span><span class="verse-text">Et accepit spolia civitatis : et succendit eam igni, et destruxit domos ejus, et muros ejus in circuitu :</span>
</div>
<hr>
<div class="verse">
  <span class="verse-num">34</span><span class="verse-text">et captivas duxerunt mulieres, et natos et pecora possederunt.</span>
</div>
<hr>
<div class="verse">
  <span class="verse-num">35</span><span class="verse-text">Et ædificaverunt civitatem David muro magno et firmo, et turribus firmis, et facta est illis in arcem :</span>
</div>
<hr>
<div class="verse">
  <span class="verse-num">36</span><span class="verse-text">et posuerunt illic gentem peccatricem viros iniquos, et convaluerunt in ea : et posuerunt arma, et escas, et congregaverunt spolia Jerusalem :</span>
</div>
<hr>
<div class="verse">
  <span class="verse-num">37</span><span class="verse-text">et reposuerunt illic : et facti sunt in laqueum magnum.</span>
</div>
<hr>
<div class="verse">
  <span class="verse-num">38</span><span class="verse-text">Et factum est hoc ad insidias sanctificationi, et in diabolum malum in Israël :</span>
</div>
<hr>
<div class="verse">
  <span class="verse-num">39</span><span class="verse-text">et effuderunt sanguinem innocentem per circuitum sanctificationis, et contaminaverunt sanctificationem.</span>
</div>
<hr>
<div class="verse">
  <span class="verse-num">40</span><span class="verse-text">Et fugerunt habitatores Jerusalem propter eos, et facta est habitatio exterorum, et facta est extera semini suo, et nati ejus reliquerunt eam.</span>
</div>
<hr>
<div class="verse">
  <span class="verse-num">41</span><span class="verse-text">Sanctificatio ejus desolata est sicut solitudo ; dies festi ejus conversi sunt in luctum, sabbata ejus in opprobrium, honores ejus in nihilum.</span>
</div>
<hr>
<div class="verse">
  <span class="verse-num">42</span><span class="verse-text">Secundum gloriam ejus multiplicata est ignominia ejus, et sublimitas ejus conversa est in luctum.</span>
</div>
<hr>
<div class="verse">
  <span class="verse-num">43</span><span class="verse-text">Et scripsit rex Antiochus omni regno suo ut esset omnis populus unus : et relinqueret unusquisque legem suam.</span>
</div>
<hr>
<div class="verse">
  <span class="verse-num">44</span><span class="verse-text">Et consenserunt omnes gentes secundum verbum regis Antiochi :</span>
</div>
<hr>
<div class="verse">
  <span class="verse-num">45</span><span class="verse-text">et multi ex Israël consenserunt servituti ejus, et sacrificaverunt idolis, et coinquinaverunt sabbatum.</span>
</div>
<hr>
<div class="verse">
  <span class="verse-num">46</span><span class="verse-text">Et misit rex libros per manus nuntiorum in Jerusalem, et in omnes civitates Juda, ut sequerentur leges gentium terræ,</span>
</div>
<hr>
<div class="verse">
  <span class="verse-num">47</span><span class="verse-text">et prohiberent holocausta et sacrificia, et placationes fieri in templo Dei,</span>
</div>
<hr>
<div class="verse">
  <span class="verse-num">48</span><span class="verse-text">et prohiberent celebrari sabbatum, et dies solemnes :</span>
</div>
<hr>
<div class="verse">
  <span class="verse-num">49</span><span class="verse-text">et jussit coinquinari sancta, et sanctum populum Israël.</span>
</div>
<hr>
<div class="verse">
  <span class="verse-num">50</span><span class="verse-text">Et jussit ædificari aras, et templa, et idola, et immolari carnes suillas, et pecora communia,</span>
</div>
<hr>
<div class="verse">
  <span class="verse-num">51</span><span class="verse-text">et relinquere filios suos incircumcisos, et coinquinari animas eorum in omnibus immundis, et abominationibus, ita ut obliviscerentur legem, et immutarent omnes justificationes Dei :</span>
</div>
<hr>
<div class="verse">
  <span class="verse-num">52</span><span class="verse-text">et quicumque non fecissent secundum verbum regis Antiochi, morerentur.</span>
</div>
<hr>
<div class="verse">
  <span class="verse-num">53</span><span class="verse-text">Secundum omnia verba hæc scripsit omni regno suo : et præposuit principes populo, qui hæc fieri cogerent.</span>
</div>
<hr>
<div class="verse">
  <span class="verse-num">54</span><span class="verse-text">Et jusserunt civitatibus Juda sacrificare.</span>
</div>
<hr>
<div class="verse">
  <span class="verse-num">55</span><span class="verse-text">Et congregati sunt multi de populo ad eos qui dereliquerant legem Domini, et fecerunt mala super terram :</span>
</div>
<hr>
<div class="verse">
  <span class="verse-num">56</span><span class="verse-text">et effugaverunt populum Israël in abditis, et in absconditis fugitivorum locis.</span>
</div>
<hr>
<div class="verse">
  <span class="verse-num">57</span><span class="verse-text">Die quintadecima mensis Casleu, quinto et quadragesimo et centesimo anno, ædificavit rex Antiochus abominandum idolum desolationis super altare Dei, et per universas civitates Juda in circuitu ædificaverunt aras :</span>
</div>
<hr>
<div class="verse">
  <span class="verse-num">58</span><span class="verse-text">et ante januas domorum et in plateis incendebant thura, et sacrificabant :</span>
</div>
<hr>
<div class="verse">
  <span class="verse-num">59</span><span class="verse-text">et libros legis Dei combusserunt igni, scindentes eos :</span>
</div>
<hr>
<div class="verse">
  <span class="verse-num">60</span><span class="verse-text">et apud quemcumque inveniebantur libri testamenti Domini, et quicumque observabat legem Domini, secundum edictum regis trucidabant eum.</span>
</div>
<hr>
<div class="verse">
  <span class="verse-num">61</span><span class="verse-text">In virtute sua faciebant hæc populo Israël, qui inveniebatur in omni mense et mense in civitatibus.</span>
</div>
<hr>
<div class="verse">
  <span class="verse-num">62</span><span class="verse-text">Et quinta et vigesima die mensis sacrificabant super aram, quæ erat contra altare.</span>
</div>
<hr>
<div class="verse">
  <span class="verse-num">63</span><span class="verse-text">Et mulieres, quæ circumcidebant filios suos, trucidabantur secundum jussum regis Antiochi,</span>
</div>
<hr>
<div class="verse">
  <span class="verse-num">64</span><span class="verse-text">et suspendebant pueros a cervicibus per universas domos eorum : et eos, qui circumciderant illos, trucidabant.</span>
</div>
<hr>
<div class="verse">
  <span class="verse-num">65</span><span class="verse-text">Et multi de populo Israël definierunt apud se, ut non manducarent immunda : et elegerunt magis mori, quam cibis coinquinari immundis :</span>
</div>
<hr>
<div class="verse">
  <span class="verse-num">66</span><span class="verse-text">et noluerunt infringere legem Dei sanctam, et trucidati sunt :</span>
</div>
<hr>
<div class="verse">
  <span class="verse-num">67</span><span class="verse-text">et facta est ira magna super populum valde.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "i-maccabees", chapter: 1 }
      };
    </script>
    <script src="../assets/app.js"></script>
  </body>
</html>
