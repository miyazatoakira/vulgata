<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Iosue 8</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Iosue 8</h1>
<div class="verse">
  <span class="verse-num">1</span><span class="verse-text">Dixit autem Dominus ad Josue : Ne timeas, neque formides : tolle tecum omnem multitudinem pugnatorum, et consurgens ascende in oppidum Hai. Ecce tradidi in manu tua regem ejus et populum, urbemque et terram.</span>
</div>
<hr>
<div class="verse">
  <span class="verse-num">2</span><span class="verse-text">Faciesque urbi Hai, et regi ejus, sicut fecisti Jericho, et regi illius : prædam vero, et omnia animantia diripietis vobis : pone insidias urbi post eam.</span>
</div>
<hr>
<div class="verse">
  <span class="verse-num">3</span><span class="verse-text">Surrexitque Josue, et omnis exercitus bellatorum cum eo, ut ascenderent in Hai : et electa triginta millia virorum fortium misit nocte,</span>
</div>
<hr>
<div class="verse">
  <span class="verse-num">4</span><span class="verse-text">præcepitque eis, dicens : Ponite insidias post civitatem, nec longius recedatis : et eritis omnes parati.</span>
</div>
<hr>
<div class="verse">
  <span class="verse-num">5</span><span class="verse-text">Ego autem, et reliqua multitudo, quæ mecum est, accedemus ex adverso contra urbem. Cumque exierint contra nos, sicut ante fecimus, fugiemus, et terga vertemus,</span>
</div>
<hr>
<div class="verse">
  <span class="verse-num">6</span><span class="verse-text">donec persequentes ab urbe longius protrahantur : putabunt enim nos fugere sicut prius.</span>
</div>
<hr>
<div class="verse">
  <span class="verse-num">7</span><span class="verse-text">Nobis ergo fugientibus, et illis persequentibus, consurgetis de insidiis, et vastabitis civitatem : tradetque eam Dominus Deus vester in manus vestras.</span>
</div>
<hr>
<div class="verse">
  <span class="verse-num">8</span><span class="verse-text">Cumque ceperitis, succendite eam, et sic omnia facietis, ut jussi.</span>
</div>
<hr>
<div class="verse">
  <span class="verse-num">9</span><span class="verse-text">Dimisitque eos, et perrexerunt ad locum insidiarum, sederuntque inter Bethel et Hai, ad occidentalem plagam urbis Hai : Josue autem nocte illa in medio mansit populi,</span>
</div>
<hr>
<div class="verse">
  <span class="verse-num">10</span><span class="verse-text">surgensque diluculo recensuit socios, et ascendit cum senioribus in fronte exercitus, vallatus auxilio pugnatorum.</span>
</div>
<hr>
<div class="verse">
  <span class="verse-num">11</span><span class="verse-text">Cumque venissent et ascendissent ex adverso civitatis, steterunt ad septentrionalem urbis plagam, inter quam et eos erat vallis media.</span>
</div>
<hr>
<div class="verse">
  <span class="verse-num">12</span><span class="verse-text">Quinque autem millia viros elegerat, et posuerat in insidiis inter Bethel et Hai ex occidentali parte ejusdem civitatis :</span>
</div>
<hr>
<div class="verse">
  <span class="verse-num">13</span><span class="verse-text">omnis vero reliquus exercitus ad aquilonem aciem dirigebat, ita ut novissimi illius multitudinis occidentalem plagam urbis attingerent. Abiit ergo Josue nocte illa, et stetit in vallis medio.</span>
</div>
<hr>
<div class="verse">
  <span class="verse-num">14</span><span class="verse-text">Quod cum vidisset rex Hai, festinavit mane, et egressus est cum omni exercitu civitatis, direxitque aciem contra desertum, ignorans quod post tergum laterent insidiæ.</span>
</div>
<hr>
<div class="verse">
  <span class="verse-num">15</span><span class="verse-text">Josue vero et omnis Israël cesserunt loco, simulantes metum, et fugientes per solitudinis viam.</span>
</div>
<hr>
<div class="verse">
  <span class="verse-num">16</span><span class="verse-text">At illi vociferantes pariter, et se mutuo cohortantes, persecuti sunt eos. Cumque recessissent a civitate,</span>
</div>
<hr>
<div class="verse">
  <span class="verse-num">17</span><span class="verse-text">et ne unus quidem in urbe Hai et Bethel remansisset qui non persequeretur Israël (sicut eruperant aperta oppida relinquentes),</span>
</div>
<hr>
<div class="verse">
  <span class="verse-num">18</span><span class="verse-text">dixit Dominus ad Josue : Leva clypeum, qui in manu tua est, contra urbem Hai, quoniam tibi tradam eam.</span>
</div>
<hr>
<div class="verse">
  <span class="verse-num">19</span><span class="verse-text">Cumque elevasset clypeum ex adverso civitatis, insidiæ, quæ latebant, surrexerunt confestim : et pergentes ad civitatem, ceperunt, et succenderunt eam.</span>
</div>
<hr>
<div class="verse">
  <span class="verse-num">20</span><span class="verse-text">Viri autem civitatis, qui persequebantur Josue, respicientes et videntes fumum urbis ad cælum usque conscendere, non potuerunt ultra huc illucque diffugere : præsertim cum hi qui simulaverant fugam, et tendebant ad solitudinem, contra persequentes fortissime restitissent.</span>
</div>
<hr>
<div class="verse">
  <span class="verse-num">21</span><span class="verse-text">Vidensque Josue et omnis Israël quod capta esset civitas, et fumus urbis ascenderet, reversus percussit viros Hai.</span>
</div>
<hr>
<div class="verse">
  <span class="verse-num">22</span><span class="verse-text">Siquidem et illi qui ceperant et succenderant civitatem, egressi ex urbe contra suos, medios hostium ferire cœperunt. Cum ergo ex utraque parte adversarii cæderentur, ita ut nullus de tanta multitudine salvaretur,</span>
</div>
<hr>
<div class="verse">
  <span class="verse-num">23</span><span class="verse-text">regem quoque urbis Hai apprehenderunt viventem, et obtulerunt Josue.</span>
</div>
<hr>
<div class="verse">
  <span class="verse-num">24</span><span class="verse-text">Igitur omnibus interfectis, qui Israëlem ad deserta tendentem fuerant persecuti, et in eodem loco gladio corruentibus, reversi filii Israël percusserunt civitatem.</span>
</div>
<hr>
<div class="verse">
  <span class="verse-num">25</span><span class="verse-text">Erant autem qui in eodem die conciderant a viro usque ad mulierem, duodecim millia hominum, omnes urbis Hai.</span>
</div>
<hr>
<div class="verse">
  <span class="verse-num">26</span><span class="verse-text">Josue vero non contraxit manum, quam in sublime porrexerat, tenens clypeum donec interficerentur omnes habitatores Hai.</span>
</div>
<hr>
<div class="verse">
  <span class="verse-num">27</span><span class="verse-text">Jumenta autem et prædam civitatis diviserunt sibi filii Israël, sicut præceperat Dominus Josue.</span>
</div>
<hr>
<div class="verse">
  <span class="verse-num">28</span><span class="verse-text">Qui succendit urbem, et fecit eam tumulum sempiternum :</span>
</div>
<hr>
<div class="verse">
  <span class="verse-num">29</span><span class="verse-text">regem quoque ejus suspendit in patibulo usque ad vesperam et solis occasum. Præcepitque Josue, et deposuerunt cadaver ejus de cruce : projeceruntque in ipso introitu civitatis, congesto super eum magno acervo lapidum, qui permanet usque in præsentem diem.</span>
</div>
<hr>
<div class="verse">
  <span class="verse-num">30</span><span class="verse-text">Tunc ædificavit Josue altare Domino Deo Israël in monte Hebal,</span>
</div>
<hr>
<div class="verse">
  <span class="verse-num">31</span><span class="verse-text">sicut præceperat Moyses famulus Domini filiis Israël, et scriptum est in volumine legis Moysi : altare vero de lapidibus impolitis, quos ferrum non tetigit : et obtulit super eo holocausta Domino, immolavitque pacificas victimas.</span>
</div>
<hr>
<div class="verse">
  <span class="verse-num">32</span><span class="verse-text">Et scripsit super lapides Deuteronomium legis Moysi, quod ille digesserat coram filiis Israël.</span>
</div>
<hr>
<div class="verse">
  <span class="verse-num">33</span><span class="verse-text">Omnis autem populus, et majores natu, ducesque ac judices, stabant ex utraque parte arcæ, in conspectu sacerdotum qui portabant arcam fœderis Domini, ut advena, ita et indigena. Media pars eorum juxta montem Garizim, et media juxta montem Hebal, sicut præceperat Moyses famulus Domini. Et primum quidem benedixit populo Israël.</span>
</div>
<hr>
<div class="verse">
  <span class="verse-num">34</span><span class="verse-text">Post hæc legit omnia verba benedictionis et maledictionis, et cuncta quæ scripta erant in legis volumine.</span>
</div>
<hr>
<div class="verse">
  <span class="verse-num">35</span><span class="verse-text">Nihil ex his quæ Moyses jusserat, reliquit intactum, sed universa replicavit coram omni multitudine Israël, mulieribus ac parvulis, et advenis qui inter eos morabantur.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "joshua", chapter: 8 }
      };
    </script>
    <script src="../assets/app.js"></script>
  </body>
</html>
