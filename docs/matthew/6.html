<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Matthaeus 6</title>
    <meta name="description" content="Vulgata Latina — capítulo por página">
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet" integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="navbar navbar-expand-lg navbar-light bg-body-tertiary border-bottom sticky-top" data-bs-theme="light">
      <div class="container-fluid">
        <a class="navbar-brand" href="../index.html">Vulgata</a>
        <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon"></span>
        </button>
        <div class="collapse navbar-collapse" id="navbarSupportedContent">
          <div class="ms-auto d-flex flex-column flex-lg-row align-items-stretch align-items-lg-center gap-2 w-100 w-lg-auto">
            <div class="d-flex align-items-center gap-2 w-100 w-lg-auto">
              <label for="bookSelect" class="form-label mb-0 small text-muted">Livro</label>
              <select id="bookSelect" class="form-select form-select-sm w-100" style="min-width: 200px;"></select>
            </div>
            <div class="d-flex align-items-center gap-2 w-100 w-lg-auto">
              <label for="chapterSelect" class="form-label mb-0 small text-muted">Capítulo</label>
              <select id="chapterSelect" class="form-select form-select-sm w-100" style="min-width: 110px;"></select>
            </div>
            <span class="badge text-bg-light border d-none d-lg-inline-block" id="chaptersCountBadge" title="Total de capítulos do livro"></span>
            <button id="goBtn" class="btn btn-sm btn-primary w-100 w-lg-auto">Ir</button>
          </div>
        </div>
      </div>
    </nav>

    <main class="container-lg my-4 px-3">
      <div class="reading-container mx-auto">
      <h1 class="chapter-title h3 mb-4">Matthaeus 6</h1>
<div class="verse">
  <span class="verse-num">1</span><span class="verse-text">Attendite ne justitiam vestram faciatis coram hominibus, ut videamini ab eis : alioquin mercedem non habebitis apud Patrem vestrum qui in cælis est.</span>
</div>
<hr>
<div class="verse">
  <span class="verse-num">2</span><span class="verse-text">Cum ergo facis eleemosynam, noli tuba canere ante te, sicut hypocritæ faciunt in synagogis, et in vicis, ut honorificentur ab hominibus. Amen dico vobis, receperunt mercedem suam.</span>
</div>
<hr>
<div class="verse">
  <span class="verse-num">3</span><span class="verse-text">Te autem faciente eleemosynam, nesciat sinistra tua quid faciat dextera tua :</span>
</div>
<hr>
<div class="verse">
  <span class="verse-num">4</span><span class="verse-text">ut sit eleemosyna tua in abscondito, et Pater tuus, qui videt in abscondito, reddet tibi.</span>
</div>
<hr>
<div class="verse">
  <span class="verse-num">5</span><span class="verse-text">Et cum oratis, non eritis sicut hypocritæ qui amant in synagogis et in angulis platearum stantes orare, ut videantur ab hominibus : amen dico vobis, receperunt mercedem suam.</span>
</div>
<hr>
<div class="verse">
  <span class="verse-num">6</span><span class="verse-text">Tu autem cum oraveris, intra in cubiculum tuum, et clauso ostio, ora Patrem tuum in abscondito : et Pater tuus, qui videt in abscondito, reddet tibi.</span>
</div>
<hr>
<div class="verse">
  <span class="verse-num">7</span><span class="verse-text">Orantes autem, nolite multum loqui, sicut ethnici, putant enim quod in multiloquio suo exaudiantur.</span>
</div>
<hr>
<div class="verse">
  <span class="verse-num">8</span><span class="verse-text">Nolite ergo assimilari eis : scit enim Pater vester, quid opus sit vobis, antequam petatis eum.</span>
</div>
<hr>
<div class="verse">
  <span class="verse-num">9</span><span class="verse-text">Sic ergo vos orabitis :   Pater noster, qui es in cælis,  sanctificetur nomen tuum.</span>
</div>
<hr>
<div class="verse">
  <span class="verse-num">10</span><span class="verse-text">Adveniat regnum tuum ;  fiat voluntas tua, sicut in cælo et in terra.</span>
</div>
<hr>
<div class="verse">
  <span class="verse-num">11</span><span class="verse-text">Panem nostrum supersubstantialem da nobis hodie,</span>
</div>
<hr>
<div class="verse">
  <span class="verse-num">12</span><span class="verse-text">et dimitte nobis debita nostra,  sicut et nos dimittimus debitoribus nostris.</span>
</div>
<hr>
<div class="verse">
  <span class="verse-num">13</span><span class="verse-text">Et ne nos inducas in tentationem,  sed libera nos a malo. Amen.</span>
</div>
<hr>
<div class="verse">
  <span class="verse-num">14</span><span class="verse-text">Si enim dimiseritis hominibus peccata eorum : dimittet et vobis Pater vester cælestis delicta vestra.</span>
</div>
<hr>
<div class="verse">
  <span class="verse-num">15</span><span class="verse-text">Si autem non dimiseritis hominibus : nec Pater vester dimittet vobis peccata vestra.</span>
</div>
<hr>
<div class="verse">
  <span class="verse-num">16</span><span class="verse-text">Cum autem jejunatis, nolite fieri sicut hypocritæ, tristes. Exterminant enim facies suas, ut appareant hominibus jejunantes. Amen dico vobis, quia receperunt mercedem suam.</span>
</div>
<hr>
<div class="verse">
  <span class="verse-num">17</span><span class="verse-text">Tu autem, cum jejunas, unge caput tuum, et faciem tuam lava,</span>
</div>
<hr>
<div class="verse">
  <span class="verse-num">18</span><span class="verse-text">ne videaris hominibus jejunans, sed Patri tuo, qui est in abscondito : et Pater tuus, qui videt in abscondito, reddet tibi.</span>
</div>
<hr>
<div class="verse">
  <span class="verse-num">19</span><span class="verse-text">Nolite thesaurizare vobis thesauros in terra : ubi ærugo, et tinea demolitur : et ubi fures effodiunt, et furantur.</span>
</div>
<hr>
<div class="verse">
  <span class="verse-num">20</span><span class="verse-text">Thesaurizate autem vobis thesauros in cælo, ubi neque ærugo, neque tinea demolitur, et ubi fures non effodiunt, nec furantur.</span>
</div>
<hr>
<div class="verse">
  <span class="verse-num">21</span><span class="verse-text">Ubi enim est thesaurus tuus, ibi est et cor tuum.</span>
</div>
<hr>
<div class="verse">
  <span class="verse-num">22</span><span class="verse-text">Lucerna corporis tui est oculus tuus. Si oculus tuus fuerit simplex, totum corpus tuum lucidum erit.</span>
</div>
<hr>
<div class="verse">
  <span class="verse-num">23</span><span class="verse-text">Si autem oculus tuus fuerit nequam, totum corpus tuum tenebrosum erit. Si ergo lumen, quod in te est, tenebræ sunt : ipsæ tenebræ quantæ erunt ?</span>
</div>
<hr>
<div class="verse">
  <span class="verse-num">24</span><span class="verse-text">Nemo potest duobus dominis servire : aut enim unum odio habebit, et alterum diliget : aut unum sustinebit, et alterum contemnet. Non potestis Deo servire et mammonæ.</span>
</div>
<hr>
<div class="verse">
  <span class="verse-num">25</span><span class="verse-text">Ideo dico vobis, ne solliciti sitis animæ vestræ quid manducetis, neque corpori vestro quid induamini. Nonne anima plus est quam esca, et corpus plus quam vestimentum ?</span>
</div>
<hr>
<div class="verse">
  <span class="verse-num">26</span><span class="verse-text">Respicite volatilia cæli, quoniam non serunt, neque metunt, neque congregant in horrea : et Pater vester cælestis pascit illa. Nonne vos magis pluris estis illis ?</span>
</div>
<hr>
<div class="verse">
  <span class="verse-num">27</span><span class="verse-text">Quis autem vestrum cogitans potest adjicere ad staturam suam cubitum unum ?</span>
</div>
<hr>
<div class="verse">
  <span class="verse-num">28</span><span class="verse-text">Et de vestimento quid solliciti estis ? Considerate lilia agri quomodo crescunt : non laborant, neque nent.</span>
</div>
<hr>
<div class="verse">
  <span class="verse-num">29</span><span class="verse-text">Dico autem vobis, quoniam nec Salomon in omni gloria sua coopertus est sicut unum ex istis.</span>
</div>
<hr>
<div class="verse">
  <span class="verse-num">30</span><span class="verse-text">Si autem fœnum agri, quod hodie est, et cras in clibanum mittitur, Deus sic vestit, quanto magis vos modicæ fidei ?</span>
</div>
<hr>
<div class="verse">
  <span class="verse-num">31</span><span class="verse-text">Nolite ergo solliciti esse, dicentes : Quid manducabimus, aut quid bibemus, aut quo operiemur ?</span>
</div>
<hr>
<div class="verse">
  <span class="verse-num">32</span><span class="verse-text">hæc enim omnia gentes inquirunt. Scit enim Pater vester, quia his omnibus indigetis.</span>
</div>
<hr>
<div class="verse">
  <span class="verse-num">33</span><span class="verse-text">Quærite ergo primum regnum Dei, et justitiam ejus : et hæc omnia adjicientur vobis.</span>
</div>
<hr>
<div class="verse">
  <span class="verse-num">34</span><span class="verse-text">Nolite ergo solliciti esse in crastinum. Crastinus enim dies sollicitus erit sibi ipsi : sufficit diei malitia sua.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "matthew", chapter: 6 }
      };
    </script>
    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLE4bEJ0hZl5W8SIv9K0Uod8GCExl3Og8ifw" crossorigin="anonymous"></script>
    <script src="../assets/app.js"></script>
  </body>
</html>
