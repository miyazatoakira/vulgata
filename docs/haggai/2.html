<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Aggaeus 2</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Aggaeus 2</h1>
<div class="verse">
  <span class="verse-num">1</span><span class="verse-text">In die vigesima et quarta mensis, in sexto mense, in anno secundo Darii regis.</span>
</div>
<hr>
<div class="verse">
  <span class="verse-num">2</span><span class="verse-text">In septimo mense, vigesima et prima mensis, factum est verbum Domini in manu Aggæi prophetæ, dicens :</span>
</div>
<hr>
<div class="verse">
  <span class="verse-num">3</span><span class="verse-text">Loquere ad Zorobabel, filium Salathiel, ducem Juda, et ad Jesum, filium Josedec, sacerdotem magnum, et ad reliquos populi, dicens :</span>
</div>
<hr>
<div class="verse">
  <span class="verse-num">4</span><span class="verse-text">Quis in vobis est derelictus,  qui vidit domum istam in gloria sua prima ?  et quid vos videtis hanc nunc ?  numquid non ita est, quasi non sit in oculis vestris ?</span>
</div>
<hr>
<div class="verse">
  <span class="verse-num">5</span><span class="verse-text">Et nunc confortare, Zorobabel, dicit Dominus ;  et confortare, Jesu, fili Josedec, sacerdos magne ;  et confortare, omnis populus terræ, dicit Dominus exercituum :  et facite (quoniam ego vobiscum sum, dicit Dominus exercituum)</span>
</div>
<hr>
<div class="verse">
  <span class="verse-num">6</span><span class="verse-text">verbum quod pepigi vobiscum cum egrederemini de terra Ægypti :  et spiritus meus erit in medio vestrum : nolite timere.</span>
</div>
<hr>
<div class="verse">
  <span class="verse-num">7</span><span class="verse-text">Quia hæc dicit Dominus exercituum :  Adhuc unum modicum est,  et ego commovebo cælum, et terram, et mare, et aridam.</span>
</div>
<hr>
<div class="verse">
  <span class="verse-num">8</span><span class="verse-text">Et movebo omnes gentes,  et veniet desideratus cunctis gentibus :  et implebo domum istam gloria,  dicit Dominus exercituum.</span>
</div>
<hr>
<div class="verse">
  <span class="verse-num">9</span><span class="verse-text">Meum est argentum, et meum est aurum,  dicit Dominus exercituum.</span>
</div>
<hr>
<div class="verse">
  <span class="verse-num">10</span><span class="verse-text">Magna erit gloria domus istius novissimæ plus quam primæ,  dicit Dominus exercituum :  et in loco isto dabo pacem,  dicit Dominus exercituum.</span>
</div>
<hr>
<div class="verse">
  <span class="verse-num">11</span><span class="verse-text">In vigesima et quarta noni mensis, in anno secundo Darii regis, factum est verbum Domini ad Aggæum prophetam, dicens :</span>
</div>
<hr>
<div class="verse">
  <span class="verse-num">12</span><span class="verse-text">Hæc dicit Dominus exercituum : Interroga sacerdotes legem, dicens :</span>
</div>
<hr>
<div class="verse">
  <span class="verse-num">13</span><span class="verse-text">Si tulerit homo carnem sanctificatam in ora vestimenti sui, et tetigerit de summitate ejus panem, aut pulmentum, aut vinum, aut oleum, aut omnem cibum, numquid sanctificabitur ? Respondentes autem sacerdotes, dixerunt : Non.</span>
</div>
<hr>
<div class="verse">
  <span class="verse-num">14</span><span class="verse-text">Et dixit Aggæus : Si tetigerit pollutus in anima ex omnibus his, numquid contaminabitur ? Et responderunt sacerdotes, et dixerunt : Contaminabitur.</span>
</div>
<hr>
<div class="verse">
  <span class="verse-num">15</span><span class="verse-text">Et respondit Aggæus, et dixit :   Sic populus iste,  et sic gens ista ante faciem meam, dicit Dominus,  et sic omne opus manuum eorum :  et omnia quæ obtulerunt ibi, contaminata erunt.</span>
</div>
<hr>
<div class="verse">
  <span class="verse-num">16</span><span class="verse-text">Et nunc ponite corda vestra a die hac et supra,  antequam poneretur lapis super lapidem in templo Domini.</span>
</div>
<hr>
<div class="verse">
  <span class="verse-num">17</span><span class="verse-text">Cum accederetis ad acervum viginti modiorum,  et fierent decem ;  et intraretis ad torcular, ut exprimeretis quinquaginta lagenas,  et fiebant viginti.</span>
</div>
<hr>
<div class="verse">
  <span class="verse-num">18</span><span class="verse-text">Percussi vos vento urente, et aurugine,  et grandine omnia opera manuum vestrarum :  et non fuit in vobis qui reverteretur ad me, dicit Dominus.</span>
</div>
<hr>
<div class="verse">
  <span class="verse-num">19</span><span class="verse-text">Ponite corda vestra ex die ista, et in futurum,  a die vigesima et quarta noni mensis :  a die qua fundamenta jacta sunt templi Domini,  ponite super cor vestrum.</span>
</div>
<hr>
<div class="verse">
  <span class="verse-num">20</span><span class="verse-text">Numquid jam semen in germine est,  et adhuc vinea, et ficus,  et malogranatum, et lignum olivæ non floruit ? ex die ista benedicam.</span>
</div>
<hr>
<div class="verse">
  <span class="verse-num">21</span><span class="verse-text">Et factum est verbum Domini secundo ad Aggæum in vigesima et quarta mensis, dicens :</span>
</div>
<hr>
<div class="verse">
  <span class="verse-num">22</span><span class="verse-text">Loquere ad Zorobabel ducem Juda, dicens :   Ego movebo cælum pariter et terram,</span>
</div>
<hr>
<div class="verse">
  <span class="verse-num">23</span><span class="verse-text">et subvertam solium regnorum,  et conteram fortitudinem regni gentium :  et subvertam quadrigam et ascensorem ejus,  et descendent equi, et ascensores eorum,  vir in gladio fratris sui.</span>
</div>
<hr>
<div class="verse">
  <span class="verse-num">24</span><span class="verse-text">In die illa, dicit Dominus exercituum, assumam te,  Zorobabel, fili Salathiel, serve meus, dicit Dominus :  et ponam te quasi signaculum,  quia te elegi, dicit Dominus exercituum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "haggai", chapter: 2 }
      };
    </script>
    <script src="../assets/app.js"></script>
  </body>
</html>
