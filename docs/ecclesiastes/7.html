<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Ecclesiastes 7</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Ecclesiastes 7</h1>
<div class="verse">
  <span class="verse-num">1</span><span class="verse-text">Quid necesse est homini majora se quærere,  cum ignoret quid conducat sibi in vita sua,  numero dierum peregrinationis suæ,  et tempore quod velut umbra præterit ?  aut quis ei poterit indicare  quod post eum futurum sub sole sit ?</span>
</div>
<hr>
<div class="verse">
  <span class="verse-num">2</span><span class="verse-text">Melius est nomen bonum quam unguenta pretiosa,  et dies mortis die nativitatis.</span>
</div>
<hr>
<div class="verse">
  <span class="verse-num">3</span><span class="verse-text">Melius est ire ad domum luctus  quam ad domum convivii ;  in illa enim finis cunctorum admonetur hominum,  et vivens cogitat quid futurum sit.</span>
</div>
<hr>
<div class="verse">
  <span class="verse-num">4</span><span class="verse-text">Melior est ira risu,  quia per tristitiam vultus corrigitur animus delinquentis.</span>
</div>
<hr>
<div class="verse">
  <span class="verse-num">5</span><span class="verse-text">Cor sapientium ubi tristitia est,  et cor stultorum ubi lætitia.</span>
</div>
<hr>
<div class="verse">
  <span class="verse-num">6</span><span class="verse-text">Melius est a sapiente corripi,  quam stultorum adulatione decipi ;</span>
</div>
<hr>
<div class="verse">
  <span class="verse-num">7</span><span class="verse-text">quia sicut sonitus spinarum ardentium sub olla,  sic risus stulti.  Sed et hoc vanitas.</span>
</div>
<hr>
<div class="verse">
  <span class="verse-num">8</span><span class="verse-text">Calumnia conturbat sapientem,  et perdet robur cordis illius.</span>
</div>
<hr>
<div class="verse">
  <span class="verse-num">9</span><span class="verse-text">Melior est finis orationis quam principium.  Melior est patiens arrogante.</span>
</div>
<hr>
<div class="verse">
  <span class="verse-num">10</span><span class="verse-text">Ne sis velox ad irascendum,  quia ira in sinu stulti requiescit.</span>
</div>
<hr>
<div class="verse">
  <span class="verse-num">11</span><span class="verse-text">Ne dicas : Quid putas causæ est  quod priora tempora meliora fuere quam nunc sunt ?  stulta enim est hujuscemodi interrogatio.</span>
</div>
<hr>
<div class="verse">
  <span class="verse-num">12</span><span class="verse-text">Utilior est sapientia cum divitiis,  et magis prodest videntibus solem.</span>
</div>
<hr>
<div class="verse">
  <span class="verse-num">13</span><span class="verse-text">Sicut enim protegit sapientia, sic protegit pecunia ;  hoc autem plus habet eruditio et sapientia,  quod vitam tribuunt possessori suo.</span>
</div>
<hr>
<div class="verse">
  <span class="verse-num">14</span><span class="verse-text">Considera opera Dei,  quod nemo possit corrigere quem ille despexerit.</span>
</div>
<hr>
<div class="verse">
  <span class="verse-num">15</span><span class="verse-text">In die bona fruere bonis,  et malam diem præcave ;  sicut enim hanc, sic et illam fecit Deus,  ut non inveniat homo contra eum justas querimonias.</span>
</div>
<hr>
<div class="verse">
  <span class="verse-num">16</span><span class="verse-text">Hæc quoque vidi in diebus vanitatis meæ :  justus perit in justitia sua,  et impius multo vivit tempore in malitia sua.</span>
</div>
<hr>
<div class="verse">
  <span class="verse-num">17</span><span class="verse-text">Noli esse justus multum,  neque plus sapias quam necesse est,  ne obstupescas.</span>
</div>
<hr>
<div class="verse">
  <span class="verse-num">18</span><span class="verse-text">Ne impie agas multum,  et noli esse stultus,  ne moriaris in tempore non tuo.</span>
</div>
<hr>
<div class="verse">
  <span class="verse-num">19</span><span class="verse-text">Bonum est te sustentare justum :  sed et ab illo ne subtrahas manum tuam ;  quia qui timet Deum nihil negligit.</span>
</div>
<hr>
<div class="verse">
  <span class="verse-num">20</span><span class="verse-text">Sapientia confortavit sapientem  super decem principes civitatis ;</span>
</div>
<hr>
<div class="verse">
  <span class="verse-num">21</span><span class="verse-text">non est enim homo justus in terra  qui faciat bonum et non peccet.</span>
</div>
<hr>
<div class="verse">
  <span class="verse-num">22</span><span class="verse-text">Sed et cunctis sermonibus qui dicuntur  ne accomodes cor tuum,  ne forte audias servum tuum maledicentem tibi ;</span>
</div>
<hr>
<div class="verse">
  <span class="verse-num">23</span><span class="verse-text">scit enim conscientia tua  quia et tu crebro maledixisti aliis.</span>
</div>
<hr>
<div class="verse">
  <span class="verse-num">24</span><span class="verse-text">Cuncta tentavi in sapientia.  Dixi : Sapiens efficiar :  et ipsa longius recessit a me,</span>
</div>
<hr>
<div class="verse">
  <span class="verse-num">25</span><span class="verse-text">multo magis quam erat.  Et alta profunditas, quis inveniet eam ?</span>
</div>
<hr>
<div class="verse">
  <span class="verse-num">26</span><span class="verse-text">Lustravi universa animo meo,  ut scirem et considerarem,  et quærerem sapientiam, et rationem,  et ut cognoscerem impietatem stulti,  et errorem imprudentium :</span>
</div>
<hr>
<div class="verse">
  <span class="verse-num">27</span><span class="verse-text">et inveni amariorem morte mulierem,  quæ laqueus venatorum est,  et sagena cor ejus ;  vincula sunt manus illius.  Qui placet Deo effugiet illam ;  qui autem peccator est capietur ab illa.</span>
</div>
<hr>
<div class="verse">
  <span class="verse-num">28</span><span class="verse-text">Ecce hoc inveni, dixit Ecclesiastes,  unum et alterum ut invenirem rationem,</span>
</div>
<hr>
<div class="verse">
  <span class="verse-num">29</span><span class="verse-text">quam adhuc quærit anima mea,  et non inveni.  Virum de mille unum reperi ;  mulierem ex omnibus non inveni.</span>
</div>
<hr>
<div class="verse">
  <span class="verse-num">30</span><span class="verse-text">Solummodo hoc inveni,  quod fecerit Deus hominem rectum,  et ipse se infinitis miscuerit quæstionibus.  Quis talis ut sapiens est ?  et quis cognovit solutionem verbi ?</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "ecclesiastes", chapter: 7 }
      };
    </script>
    <script src="../assets/app.js"></script>
  </body>
</html>
