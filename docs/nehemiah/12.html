<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Esdrae II (Nehemias) 12</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Esdrae II (Nehemias) 12</h1>
<div class="verse">
  <span class="verse-num">1</span><span class="verse-text">Hi sunt autem sacerdotes et Levitæ, qui ascenderunt cum Zorobabel filio Salathiel, et Josue : Saraia, Jeremias, Esdras,</span>
</div>
<hr>
<div class="verse">
  <span class="verse-num">2</span><span class="verse-text">Amaria, Melluch, Hattus,</span>
</div>
<hr>
<div class="verse">
  <span class="verse-num">3</span><span class="verse-text">Sebenias, Rheum, Merimuth,</span>
</div>
<hr>
<div class="verse">
  <span class="verse-num">4</span><span class="verse-text">Addo, Genthon, Abia,</span>
</div>
<hr>
<div class="verse">
  <span class="verse-num">5</span><span class="verse-text">Miamin, Madia, Belga,</span>
</div>
<hr>
<div class="verse">
  <span class="verse-num">6</span><span class="verse-text">Semeia, et Jojarib, Idaia, Sellum, Amoc, Helcias,</span>
</div>
<hr>
<div class="verse">
  <span class="verse-num">7</span><span class="verse-text">Idaia. Isti principes sacerdotum, et fratres eorum in diebus Josue.</span>
</div>
<hr>
<div class="verse">
  <span class="verse-num">8</span><span class="verse-text">Porro Levitæ, Jesua, Bennui, Cedmihel, Sarebia, Juda, Mathanias, super hymnos ipsi et fratres eorum :</span>
</div>
<hr>
<div class="verse">
  <span class="verse-num">9</span><span class="verse-text">et Becbecia atque Hanni, et fratres eorum, unusquisque in officio suo.</span>
</div>
<hr>
<div class="verse">
  <span class="verse-num">10</span><span class="verse-text">Josue autem genuit Joacim, et Joacim genuit Eliasib, et Eliasib genuit Jojada,</span>
</div>
<hr>
<div class="verse">
  <span class="verse-num">11</span><span class="verse-text">et Jojada genuit Jonathan, et Jonathan genuit Jeddoa.</span>
</div>
<hr>
<div class="verse">
  <span class="verse-num">12</span><span class="verse-text">In diebus autem Joacim erant sacerdotes et principes familiarum : Saraiæ, Maraia : Jeremiæ, Hanania :</span>
</div>
<hr>
<div class="verse">
  <span class="verse-num">13</span><span class="verse-text">Esdræ, Mosollam : Amariæ, Johanan :</span>
</div>
<hr>
<div class="verse">
  <span class="verse-num">14</span><span class="verse-text">Milicho, Jonathan : Sebeniæ, Joseph :</span>
</div>
<hr>
<div class="verse">
  <span class="verse-num">15</span><span class="verse-text">Haram, Edna : Maraioth, Helci :</span>
</div>
<hr>
<div class="verse">
  <span class="verse-num">16</span><span class="verse-text">Adaiæ, Zacharia : Genthon, Mosollam :</span>
</div>
<hr>
<div class="verse">
  <span class="verse-num">17</span><span class="verse-text">Abiæ, Zechri : Miamin et Moadiæ, Phelti :</span>
</div>
<hr>
<div class="verse">
  <span class="verse-num">18</span><span class="verse-text">Belgæ, Sammua : Semaiæ, Jonathan :</span>
</div>
<hr>
<div class="verse">
  <span class="verse-num">19</span><span class="verse-text">Jojarib, Mathanai : Jodaiæ, Azzi :</span>
</div>
<hr>
<div class="verse">
  <span class="verse-num">20</span><span class="verse-text">Sellai, Celai : Amoc, Heber :</span>
</div>
<hr>
<div class="verse">
  <span class="verse-num">21</span><span class="verse-text">Helciæ, Hasebia : Idaiæ, Nathanaël.</span>
</div>
<hr>
<div class="verse">
  <span class="verse-num">22</span><span class="verse-text">Levitæ in diebus Eliasib, et Jojada, et Johanan, et Jeddoa, scripti principes familiarum, et sacerdotes in regno Darii Persæ.</span>
</div>
<hr>
<div class="verse">
  <span class="verse-num">23</span><span class="verse-text">Filii Levi principes familiarum, scripti in libro verborum dierum, et usque ad dies Jonathan, filii Eliasib.</span>
</div>
<hr>
<div class="verse">
  <span class="verse-num">24</span><span class="verse-text">Et principes Levitarum, Hasebia, Serebia, et Josue filius Cedmihel : et fratres eorum per vices suas, ut laudarent et confiterentur juxta præceptum David viri Dei, et observarent æque per ordinem.</span>
</div>
<hr>
<div class="verse">
  <span class="verse-num">25</span><span class="verse-text">Mathania, et Becbecia, Obedia, Mosollam, Telmon, Accub, custodes portarum et vestibulorum ante portas.</span>
</div>
<hr>
<div class="verse">
  <span class="verse-num">26</span><span class="verse-text">Hi in diebus Joacim filii Josue, filii Josedec, et in diebus Nehemiæ ducis, et Esdræ sacerdotis scribæque.</span>
</div>
<hr>
<div class="verse">
  <span class="verse-num">27</span><span class="verse-text">In dedicatione autem muri Jerusalem, requisierunt Levitas de omnibus locis suis ut adducerent eos in Jerusalem, et facerent dedicationem et lætitiam in actione gratiarum, et cantico, et in cymbalis, psalteriis, et citharis.</span>
</div>
<hr>
<div class="verse">
  <span class="verse-num">28</span><span class="verse-text">Congregati sunt autem filii cantorum de campestribus circa Jerusalem, et de villis Nethuphathi,</span>
</div>
<hr>
<div class="verse">
  <span class="verse-num">29</span><span class="verse-text">et de domo Galgal, et de regionibus Geba et Azmaveth : quoniam villas ædificaverunt sibi cantores in circuitu Jerusalem.</span>
</div>
<hr>
<div class="verse">
  <span class="verse-num">30</span><span class="verse-text">Et mundati sunt sacerdotes et Levitæ, et mundaverunt populum, et portas, et murum.</span>
</div>
<hr>
<div class="verse">
  <span class="verse-num">31</span><span class="verse-text">Ascendere autem feci principes Juda super murum, et statui duos magnos choros laudantium. Et ierunt ad dexteram super murum ad portam sterquilinii.</span>
</div>
<hr>
<div class="verse">
  <span class="verse-num">32</span><span class="verse-text">Et ivit post eos Osaias, et media pars principum Juda,</span>
</div>
<hr>
<div class="verse">
  <span class="verse-num">33</span><span class="verse-text">et Azarias, Esdras, et Mosollam, Judas, et Benjamin, et Semeia, et Jeremias.</span>
</div>
<hr>
<div class="verse">
  <span class="verse-num">34</span><span class="verse-text">Et de filiis sacerdotum in tubis, Zacharias filius Jonathan, filius Semeiæ, filius Mathaniæ, filius Michaiæ, filius Zechur, filius Asaph,</span>
</div>
<hr>
<div class="verse">
  <span class="verse-num">35</span><span class="verse-text">et fratres ejus Semeia, et Azareel, Malalai, Galalai, Maai, Nathanaël, et Judas, et Hanani, in vasis cantici David viri Dei : et Esdras scriba ante eos in porta fontis.</span>
</div>
<hr>
<div class="verse">
  <span class="verse-num">36</span><span class="verse-text">Et contra eos ascenderunt in gradibus civitatis David in ascensu muri super domum David, et usque ad portam aquarum ad orientem.</span>
</div>
<hr>
<div class="verse">
  <span class="verse-num">37</span><span class="verse-text">Et chorus secundus gratias referentium ibat ex adverso, et ego post eum, et media pars populi super murum, et super turrim furnorum, et usque ad murum latissimum,</span>
</div>
<hr>
<div class="verse">
  <span class="verse-num">38</span><span class="verse-text">et super portam Ephraim, et super portam antiquam, et super portam piscium et turrim Hananeel, et turrim Emath, et usque ad portam gregis : et steterunt in porta custodiæ,</span>
</div>
<hr>
<div class="verse">
  <span class="verse-num">39</span><span class="verse-text">steteruntque duo chori laudantium in domo Dei, et ego, et dimidia pars magistratuum mecum.</span>
</div>
<hr>
<div class="verse">
  <span class="verse-num">40</span><span class="verse-text">Et sacerdotes, Eliachim, Maasia, Miamin, Michea, Elioënai, Zacharia, Hanania in tubis,</span>
</div>
<hr>
<div class="verse">
  <span class="verse-num">41</span><span class="verse-text">et Maasia, et Semeia, et Eleazar, et Azzi, et Johanan, et Melchia, et Ælam, et Ezer. Et clare cecinerunt cantores, et Jezraia præpositus :</span>
</div>
<hr>
<div class="verse">
  <span class="verse-num">42</span><span class="verse-text">et immolaverunt in die illa victimas magnas, et lætati sunt : Deus enim lætificaverat eos lætitia magna : sed et uxores eorum et liberi gavisi sunt, et audita est lætitia Jerusalem procul.</span>
</div>
<hr>
<div class="verse">
  <span class="verse-num">43</span><span class="verse-text">Recensuerunt quoque in die illa viros super gazophylacia thesauri ad libamina, et ad primitias, et ad decimas, ut introferrent per eos principes civitatis in decore gratiarum actionis, sacerdotes et Levitas : quia lætificatus est Juda in sacerdotibus et Levitis adstantibus.</span>
</div>
<hr>
<div class="verse">
  <span class="verse-num">44</span><span class="verse-text">Et custodierunt observationem Dei sui, et observationem expiationis, et cantores, et janitores juxta præceptum David, et Salomonis filii ejus,</span>
</div>
<hr>
<div class="verse">
  <span class="verse-num">45</span><span class="verse-text">quia in diebus David et Asaph ab exordio erant principes constituti cantorum in carmine laudantium et confitentium Deo.</span>
</div>
<hr>
<div class="verse">
  <span class="verse-num">46</span><span class="verse-text">Et omnis Israël in diebus Zorobabel et in diebus Nehemiæ, dabant partes cantoribus et janitoribus per dies singulos, et sanctificabant Levitas, et Levitæ sanctificabant filios Aaron.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "nehemiah", chapter: 12 }
      };
    </script>
    <script src="../assets/app.js"></script>
  </body>
</html>
