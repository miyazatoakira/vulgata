<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Iudices 5</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white shadow-sm" data-nav-root>
      <div class="max-w-screen-lg mx-auto px-3">
        <div class="flex flex-wrap items-center gap-2 py-2">
          <a class="shrink-0 font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="ml-auto lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
          <div id="navbarMenu" class="order-last w-full lg:order-none lg:w-auto hidden lg:flex items-center justify-start lg:justify-end gap-2">
            <div class="flex flex-col lg:flex-row lg:items-center gap-2 w-full lg:w-auto">
              <div class="flex items-center gap-2 w-full lg:w-auto">
                <label for="bookSelect" class="mb-0 text-sm text-gray-600">Livro</label>
                <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <div class="flex items-center gap-2 w-full lg:w-auto">
                <label for="chapterSelect" class="mb-0 text-sm text-gray-600">Capítulo</label>
                <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
              </div>
              <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
              <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
            </div>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Iudices 5</h1>
<div class="verse">
  <span class="verse-num">1</span><span class="verse-text">Cecineruntque Debbora et Barac filius Abinoëm in illo die, dicentes :</span>
</div>
<hr>
<div class="verse">
  <span class="verse-num">2</span><span class="verse-text">Qui sponte obtulistis de Israël animas vestras ad periculum,  benedicite Domino.</span>
</div>
<hr>
<div class="verse">
  <span class="verse-num">3</span><span class="verse-text">Audite, reges ; auribus percipite, principes :  ego sum, ego sum, quæ Domino canam,  psallam Domino Deo Israël.</span>
</div>
<hr>
<div class="verse">
  <span class="verse-num">4</span><span class="verse-text">Domine, cum exires de Seir,  et transires per regiones Edom,  terra mota est,  cælique ac nubes distillaverunt aquis.</span>
</div>
<hr>
<div class="verse">
  <span class="verse-num">5</span><span class="verse-text">Montes fluxerunt a facie Domini,  et Sinai a facie Domini Dei Israël.</span>
</div>
<hr>
<div class="verse">
  <span class="verse-num">6</span><span class="verse-text">In diebus Samgar filii Anath,  in diebus Jahel quieverunt semitæ :  et qui ingrediebantur per eas,  ambulaverunt per calles devios.</span>
</div>
<hr>
<div class="verse">
  <span class="verse-num">7</span><span class="verse-text">Cessaverunt fortes in Israël, et quieverunt :  donec surgeret Debbora,  surgeret mater in Israël.</span>
</div>
<hr>
<div class="verse">
  <span class="verse-num">8</span><span class="verse-text">Nova bella elegit Dominus,  et portas hostium ipse subvertit :  clypeus et hasta si apparuerint  in quadraginta millibus Israël.</span>
</div>
<hr>
<div class="verse">
  <span class="verse-num">9</span><span class="verse-text">Cor meum diligit principes Israël :  qui propria voluntate obtulistis vos discrimini,  benedicite Domino.</span>
</div>
<hr>
<div class="verse">
  <span class="verse-num">10</span><span class="verse-text">Qui ascenditis super nitentes asinos,  et sedetis in judicio,  et ambulatis in via,  loquimini.</span>
</div>
<hr>
<div class="verse">
  <span class="verse-num">11</span><span class="verse-text">Ubi collisi sunt currus,  et hostium suffocatus est exercitus,  ibi narrentur justitiæ Domini,  et clementia in fortes Israël :  tunc descendit populus Domini ad portas,  et obtinuit principatum.</span>
</div>
<hr>
<div class="verse">
  <span class="verse-num">12</span><span class="verse-text">Surge, surge Debbora ;  surge, surge, et loquere canticum :  surge Barac, et apprehende captivos tuos, fili Abinoëm.</span>
</div>
<hr>
<div class="verse">
  <span class="verse-num">13</span><span class="verse-text">Salvatæ sunt reliquiæ populi :  Dominus in fortibus dimicavit.</span>
</div>
<hr>
<div class="verse">
  <span class="verse-num">14</span><span class="verse-text">Ex Ephraim delevit eos in Amalec,  et post eum ex Benjamin in populos tuos, o Amalec :  de Machir principes descenderunt,  et de Zabulon qui exercitum ducerent ad bellandum.</span>
</div>
<hr>
<div class="verse">
  <span class="verse-num">15</span><span class="verse-text">Duces Issachar fuere cum Debbora,  et Barac vestigia sunt secuti,  qui quasi in præceps ac barathrum se discrimini dedit :  diviso contra se Ruben,  magnanimorum reperta est contentio.</span>
</div>
<hr>
<div class="verse">
  <span class="verse-num">16</span><span class="verse-text">Quare habitas inter duos terminos,  ut audias sibilos gregum ?  diviso contra se Ruben,  magnanimorum reperta est contentio.</span>
</div>
<hr>
<div class="verse">
  <span class="verse-num">17</span><span class="verse-text">Galaad trans Jordanem quiescebat,  et Dan vacabat navibus :  Aser habitabat in littore maris,  et in portubus morabatur.</span>
</div>
<hr>
<div class="verse">
  <span class="verse-num">18</span><span class="verse-text">Zabulon vero et Nephthali obtulerunt animas suas morti  in regione Merome.</span>
</div>
<hr>
<div class="verse">
  <span class="verse-num">19</span><span class="verse-text">Venerunt reges et pugnaverunt :  pugnaverunt reges Chanaan  in Thanach juxta aquas Mageddo,  et tamen nihil tulere prædantes.</span>
</div>
<hr>
<div class="verse">
  <span class="verse-num">20</span><span class="verse-text">De cælo dimicatum est contra eos :  stellæ manentes in ordine et cursu suo,  adversus Sisaram pugnaverunt.</span>
</div>
<hr>
<div class="verse">
  <span class="verse-num">21</span><span class="verse-text">Torrens Cison traxit cadavera eorum,  torrens Cadumim, torrens Cison :  conculca, anima mea, robustos.</span>
</div>
<hr>
<div class="verse">
  <span class="verse-num">22</span><span class="verse-text">Ungulæ equorum ceciderunt, fugientibus impetu,  et per præceps ruentibus fortissimis hostium.</span>
</div>
<hr>
<div class="verse">
  <span class="verse-num">23</span><span class="verse-text">Maledicite terræ Meroz, dixit angelus Domini :  maledicite habitatoribus ejus,  quia non venerunt ad auxilium Domini,  in adjutorium fortissimorum ejus.</span>
</div>
<hr>
<div class="verse">
  <span class="verse-num">24</span><span class="verse-text">Benedicta inter mulieres Jahel uxor Haber Cinæi,  et benedicatur in tabernaculo suo.</span>
</div>
<hr>
<div class="verse">
  <span class="verse-num">25</span><span class="verse-text">Aquam petenti lac dedit,  et in phiala principum obtulit butyrum.</span>
</div>
<hr>
<div class="verse">
  <span class="verse-num">26</span><span class="verse-text">Sinistram manum misit ad clavum,  et dexteram ad fabrorum malleos.  Percussitque Sisaram quærens in capite vulneri locum,  et tempus valide perforans :</span>
</div>
<hr>
<div class="verse">
  <span class="verse-num">27</span><span class="verse-text">inter pedes ejus ruit ; defecit, et mortuus est :  volvebatur ante pedes ejus,  et jacebat exanimis et miserabilis.</span>
</div>
<hr>
<div class="verse">
  <span class="verse-num">28</span><span class="verse-text">Per fenestram respiciens, ululabat mater ejus :  et de cœnaculo loquebatur :  Cur moratur regredi currus ejus ?  quare tardaverunt pedes quadrigarum illius ?</span>
</div>
<hr>
<div class="verse">
  <span class="verse-num">29</span><span class="verse-text">Una sapientior ceteris uxoribus ejus,  hæc socrui verba respondit :</span>
</div>
<hr>
<div class="verse">
  <span class="verse-num">30</span><span class="verse-text">Forsitan nunc dividit spolia,  et pulcherrima feminarum eligitur ei :  vestes diversorum colorum Sisaræ traduntur in prædam,  et supellex varia ad ornanda colla congeritur.</span>
</div>
<hr>
<div class="verse">
  <span class="verse-num">31</span><span class="verse-text">Sic pereant omnes inimici tui, Domine :  qui autem diligunt te, sicut sol in ortu suo splendet, ita rutilent.</span>
</div>
<hr>
<div class="verse">
  <span class="verse-num">32</span><span class="verse-text">Quievitque terra per quadraginta annos.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "judges", chapter: 5 }
      };
    </script>
    <script src="../assets/app.js"></script>
  </body>
</html>
