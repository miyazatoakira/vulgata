<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — I Paralipomenon 16</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">I Paralipomenon 16</h1>
<div class="verse">
  <span class="verse-num">1</span><span class="verse-text">Attulerunt igitur arcam Dei, et constituerunt eam in medio tabernaculi quod tetenderat ei David : et obtulerunt holocausta et pacifica coram Deo.</span>
</div>
<hr>
<div class="verse">
  <span class="verse-num">2</span><span class="verse-text">Cumque complesset David offerens holocausta et pacifica, benedixit populo in nomine Domini.</span>
</div>
<hr>
<div class="verse">
  <span class="verse-num">3</span><span class="verse-text">Et divisit universis per singulos, a viro usque ad mulierem, tortam panis, et partem assæ carnis bubalæ, et frixam oleo similam.</span>
</div>
<hr>
<div class="verse">
  <span class="verse-num">4</span><span class="verse-text">Constituitque coram arca Domini de Levitis, qui ministrarent, et recordarentur operum ejus, et glorificarent atque laudarent Dominum Deum Israël :</span>
</div>
<hr>
<div class="verse">
  <span class="verse-num">5</span><span class="verse-text">Asaph principem, et secundum ejus Zachariam : porro Jahiel, et Semiramoth, et Jehiel, et Mathathiam, et Eliab, et Banaiam, et Obededom : Jehiel super organa psalterii et lyras : Asaph autem ut cymbalis personaret :</span>
</div>
<hr>
<div class="verse">
  <span class="verse-num">6</span><span class="verse-text">Banaiam vero et Jaziel sacerdotes canere tuba jugiter coram arca fœderis Domini.</span>
</div>
<hr>
<div class="verse">
  <span class="verse-num">7</span><span class="verse-text">In illo die fecit David principem ad confitendum Domino Asaph et fratres ejus :</span>
</div>
<hr>
<div class="verse">
  <span class="verse-num">8</span><span class="verse-text">Confitemini Domino, et invocate nomen ejus :  notas facite in populis adinventiones ejus.</span>
</div>
<hr>
<div class="verse">
  <span class="verse-num">9</span><span class="verse-text">Cantate ei, et psallite ei,  et narrate omnia mirabilia ejus.</span>
</div>
<hr>
<div class="verse">
  <span class="verse-num">10</span><span class="verse-text">Laudate nomen sanctum ejus :  lætetur cor quærentium Dominum.</span>
</div>
<hr>
<div class="verse">
  <span class="verse-num">11</span><span class="verse-text">Quærite Dominum, et virtutem ejus :  quærite faciem ejus semper.</span>
</div>
<hr>
<div class="verse">
  <span class="verse-num">12</span><span class="verse-text">Recordamini mirabilium ejus quæ fecit ;  signorum illius, et judiciorum oris ejus,</span>
</div>
<hr>
<div class="verse">
  <span class="verse-num">13</span><span class="verse-text">semen Israël servi ejus,  filii Jacob electi ejus.</span>
</div>
<hr>
<div class="verse">
  <span class="verse-num">14</span><span class="verse-text">Ipse Dominus Deus noster :  in universa terra judicia ejus.</span>
</div>
<hr>
<div class="verse">
  <span class="verse-num">15</span><span class="verse-text">Recordamini in sempiternum pacti ejus :  sermonis quem præcepit in mille generationes,</span>
</div>
<hr>
<div class="verse">
  <span class="verse-num">16</span><span class="verse-text">quem pepigit cum Abraham,  et juramenti illius cum Isaac.</span>
</div>
<hr>
<div class="verse">
  <span class="verse-num">17</span><span class="verse-text">Et constituit illud Jacob in præceptum,  et Israël in pactum sempiternum,</span>
</div>
<hr>
<div class="verse">
  <span class="verse-num">18</span><span class="verse-text">dicens : Tibi dabo terram Chanaan,  funiculum hæreditatis vestræ :</span>
</div>
<hr>
<div class="verse">
  <span class="verse-num">19</span><span class="verse-text">cum essent pauci numero,  parvi et coloni ejus.</span>
</div>
<hr>
<div class="verse">
  <span class="verse-num">20</span><span class="verse-text">Et transierunt de gente in gentem,  et de regno ad populum alterum.</span>
</div>
<hr>
<div class="verse">
  <span class="verse-num">21</span><span class="verse-text">Non dimisit quemquam calumniari eos,  sed increpavit pro eis reges.</span>
</div>
<hr>
<div class="verse">
  <span class="verse-num">22</span><span class="verse-text">Nolite tangere christos meos,  et in prophetis meis nolite malignari.</span>
</div>
<hr>
<div class="verse">
  <span class="verse-num">23</span><span class="verse-text">Cantate Domino omnis terra ;  annuntiate ex die in diem salutare ejus :</span>
</div>
<hr>
<div class="verse">
  <span class="verse-num">24</span><span class="verse-text">narrate in gentibus gloriam ejus ;  in cunctis populis mirabilia ejus.</span>
</div>
<hr>
<div class="verse">
  <span class="verse-num">25</span><span class="verse-text">Quia magnus Dominus, et laudabilis nimis,  et horribilis super omnes deos.</span>
</div>
<hr>
<div class="verse">
  <span class="verse-num">26</span><span class="verse-text">Omnes enim dii populorum idola :  Dominus autem cælos fecit.</span>
</div>
<hr>
<div class="verse">
  <span class="verse-num">27</span><span class="verse-text">Confessio et magnificentia coram eo :  fortitudo et gaudium in loco ejus.</span>
</div>
<hr>
<div class="verse">
  <span class="verse-num">28</span><span class="verse-text">Afferte Domino, familiæ populorum :  afferte Domino gloriam et imperium.</span>
</div>
<hr>
<div class="verse">
  <span class="verse-num">29</span><span class="verse-text">Date Domino gloriam ;  nomini ejus levate sacrificium,  et venite in conspectu ejus :  et adorate Dominum in decore sancto.</span>
</div>
<hr>
<div class="verse">
  <span class="verse-num">30</span><span class="verse-text">Commoveatur a facie ejus omnis terra :  ipse enim fundavit orbem immobilem.</span>
</div>
<hr>
<div class="verse">
  <span class="verse-num">31</span><span class="verse-text">Lætentur cæli, et exultet terra,  et dicant in nationibus : Dominus regnavit.</span>
</div>
<hr>
<div class="verse">
  <span class="verse-num">32</span><span class="verse-text">Tonet mare et plenitudo ejus ;  exultent agri, et omnia quæ in eis sunt.</span>
</div>
<hr>
<div class="verse">
  <span class="verse-num">33</span><span class="verse-text">Tunc laudabunt ligna saltus coram Domino :  quia venit judicare terram.</span>
</div>
<hr>
<div class="verse">
  <span class="verse-num">34</span><span class="verse-text">Confitemini Domino, quoniam bonus :  quoniam in æternum misericordia ejus.</span>
</div>
<hr>
<div class="verse">
  <span class="verse-num">35</span><span class="verse-text">Et dicite : Salva nos, Deus salvator noster,  et congrega nos, et erue de gentibus :  ut confiteamur nomini sancto tuo,  et exultemus in carminibus tuis.</span>
</div>
<hr>
<div class="verse">
  <span class="verse-num">36</span><span class="verse-text">Benedictus Dominus Deus Israël,  ab æterno usque in æternum. Et dicat omnis populo : Amen, et hymnum Domino.</span>
</div>
<hr>
<div class="verse">
  <span class="verse-num">37</span><span class="verse-text">Reliquit itaque ibi coram arca fœderis Domini Asaph et fratres ejus, ut ministrarent in conspectu arcæ jugiter per singulos dies, et vices suas.</span>
</div>
<hr>
<div class="verse">
  <span class="verse-num">38</span><span class="verse-text">Porro Obededom, et fratres ejus sexaginta octo : et Obededom filium Idithun, et Hosa, constituit janitores ;</span>
</div>
<hr>
<div class="verse">
  <span class="verse-num">39</span><span class="verse-text">Sadoc autem sacerdotem, et fratres ejus sacerdotes, coram tabernaculo Domini in excelso quod erat in Gabaon,</span>
</div>
<hr>
<div class="verse">
  <span class="verse-num">40</span><span class="verse-text">ut offerrent holocausta Domino super altare holocautomatis jugiter, mane et vespere, juxta omnia quæ scripta sunt in lege Domini, quam præcepit Israëli.</span>
</div>
<hr>
<div class="verse">
  <span class="verse-num">41</span><span class="verse-text">Et post eum Heman, et Idithun, et reliquos electos, unumquemque vocabulo suo ad confitendum Domino, quoniam in æternum misericordia ejus.</span>
</div>
<hr>
<div class="verse">
  <span class="verse-num">42</span><span class="verse-text">Heman quoque et Idithun canentes tuba, et quatientes cymbala et omnia musicorum organa ad canendum Deo : filios autem Idithun fecit esse portarios.</span>
</div>
<hr>
<div class="verse">
  <span class="verse-num">43</span><span class="verse-text">Reversusque est omnis populus in domum suam : et David, ut benediceret etiam domui suæ.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "i-chronicles", chapter: 16 }
      };
    </script>
    <script src="../assets/app.js"></script>
  </body>
</html>
