<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — I Petri 1</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">I Petri 1</h1>
<div class="verse">
  <span class="verse-num">1</span><span class="verse-text">Petrus Apostolus Jesu Christi, electis advenis dispersionis Ponti, Galatiæ, Cappadociæ, Asiæ, et Bithyniæ,</span>
</div>
<hr>
<div class="verse">
  <span class="verse-num">2</span><span class="verse-text">secundum præscientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur.</span>
</div>
<hr>
<div class="verse">
  <span class="verse-num">3</span><span class="verse-text">Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis,</span>
</div>
<hr>
<div class="verse">
  <span class="verse-num">4</span><span class="verse-text">in hæreditatem incorruptibilem, et incontaminatam, et immarcescibilem, conservatam in cælis in vobis,</span>
</div>
<hr>
<div class="verse">
  <span class="verse-num">5</span><span class="verse-text">qui in virtute Dei custodimini per fidem in salutem, paratam revelari in tempore novissimo.</span>
</div>
<hr>
<div class="verse">
  <span class="verse-num">6</span><span class="verse-text">In quo exsultabis, modicum nunc si oportet contristari in variis tentationibus :</span>
</div>
<hr>
<div class="verse">
  <span class="verse-num">7</span><span class="verse-text">ut probatio vestræ fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi :</span>
</div>
<hr>
<div class="verse">
  <span class="verse-num">8</span><span class="verse-text">quem cum non videritis, diligitis : in quem nunc quoque non videntes creditis : credentes autem exsultabitis lætitia inenarrabili, et glorificata :</span>
</div>
<hr>
<div class="verse">
  <span class="verse-num">9</span><span class="verse-text">reportantes finem fidei vestræ, salutem animarum.</span>
</div>
<hr>
<div class="verse">
  <span class="verse-num">10</span><span class="verse-text">De qua salute exquisierunt, atque scrutati sunt prophetæ, qui de futura in vobis gratia prophetaverunt :</span>
</div>
<hr>
<div class="verse">
  <span class="verse-num">11</span><span class="verse-text">scrutantes in quod vel quale tempus significaret in eis Spiritus Christi : prænuntians eas quæ in Christo sunt passiones, et posteriores glorias :</span>
</div>
<hr>
<div class="verse">
  <span class="verse-num">12</span><span class="verse-text">quibus revelatum est quia non sibimetipsis, vobis autem ministrabant ea quæ nunc nuntiata sunt vobis per eos qui evangelizaverunt vobis, Spiritu Sancto misso de cælo, in quem desiderant angeli prospicere.</span>
</div>
<hr>
<div class="verse">
  <span class="verse-num">13</span><span class="verse-text">Propter quod succincti lumbos mentis vestræ, sobrii, perfecte sperate in eam, quæ offertur vobis, gratiam, in revelationem Jesu Christi :</span>
</div>
<hr>
<div class="verse">
  <span class="verse-num">14</span><span class="verse-text">quasi filii obedientiæ, non configurati prioribus ignorantiæ vestræ desideriis :</span>
</div>
<hr>
<div class="verse">
  <span class="verse-num">15</span><span class="verse-text">sed secundum eum qui vocavit vos, Sanctum : et ipsi in omni conversatione sancti sitis :</span>
</div>
<hr>
<div class="verse">
  <span class="verse-num">16</span><span class="verse-text">quoniam scriptum est : Sancti eritis, quoniam ego sanctus sum.</span>
</div>
<hr>
<div class="verse">
  <span class="verse-num">17</span><span class="verse-text">Et si patrem invocatis eum, qui sine acceptione personarum judicat secundum uniuscujusque opus, in timore incolatus vestri tempore conversamini.</span>
</div>
<hr>
<div class="verse">
  <span class="verse-num">18</span><span class="verse-text">Scientes quod non corruptibilibus, auro vel argento, redempti estis de vana vestra conversatione paternæ traditionis :</span>
</div>
<hr>
<div class="verse">
  <span class="verse-num">19</span><span class="verse-text">sed pretioso sanguine quasi agni immaculati Christi, et incontaminati :</span>
</div>
<hr>
<div class="verse">
  <span class="verse-num">20</span><span class="verse-text">præcogniti quidem ante mundi constitutionem, manifestati autem novissimis temporibus propter vos,</span>
</div>
<hr>
<div class="verse">
  <span class="verse-num">21</span><span class="verse-text">qui per ipsum fideles estis in Deo, qui suscitavit eum a mortuis, et dedit ei gloriam, ut fides vestra et spes esset in Deo :</span>
</div>
<hr>
<div class="verse">
  <span class="verse-num">22</span><span class="verse-text">animas vestras castificantes in obedientia caritatis, in fraternitatis amore, simplici ex corde invicem diligite attentius :</span>
</div>
<hr>
<div class="verse">
  <span class="verse-num">23</span><span class="verse-text">renati non ex semine corruptibili, sed incorruptibili per verbum Dei vivi, et permanentis in æternum :</span>
</div>
<hr>
<div class="verse">
  <span class="verse-num">24</span><span class="verse-text">quia omnis caro ut fœnum : et omnis gloria ejus tamquam flos fœni : exaruit fœnum, et flos ejus decidit.</span>
</div>
<hr>
<div class="verse">
  <span class="verse-num">25</span><span class="verse-text">Verbum autem Domini manet in æternum : hoc est autem verbum, quod evangelizatum est in vos.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "i-peter", chapter: 1 }
      };
    </script>
    <script src="../assets/app.js"></script>
  </body>
</html>
