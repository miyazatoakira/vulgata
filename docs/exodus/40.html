<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Exodus 40</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Exodus 40</h1>
<div class="verse">
  <span class="verse-num">1</span><span class="verse-text">Locutusque est Dominus ad Moysen, dicens :</span>
</div>
<hr>
<div class="verse">
  <span class="verse-num">2</span><span class="verse-text">Mense primo, prima die mensis, eriges tabernaculum testimonii,</span>
</div>
<hr>
<div class="verse">
  <span class="verse-num">3</span><span class="verse-text">et pones in eo arcam, dimittesque ante illam velum :</span>
</div>
<hr>
<div class="verse">
  <span class="verse-num">4</span><span class="verse-text">et illata mensa, pones super eam quæ rite præcepta sunt. Candelabrum stabit cum lucernis suis,</span>
</div>
<hr>
<div class="verse">
  <span class="verse-num">5</span><span class="verse-text">et altare aureum, in quo adoletur incensum, coram arca testimonii. Tentorium in introitu tabernaculi pones,</span>
</div>
<hr>
<div class="verse">
  <span class="verse-num">6</span><span class="verse-text">et ante illud altare holocausti :</span>
</div>
<hr>
<div class="verse">
  <span class="verse-num">7</span><span class="verse-text">labrum inter altare et tabernaculum, quod implebis aqua.</span>
</div>
<hr>
<div class="verse">
  <span class="verse-num">8</span><span class="verse-text">Circumdabisque atrium tentoriis, et ingressum ejus.</span>
</div>
<hr>
<div class="verse">
  <span class="verse-num">9</span><span class="verse-text">Et assumpto unctionis oleo unges tabernaculum cum vasis suis, ut sanctificentur :</span>
</div>
<hr>
<div class="verse">
  <span class="verse-num">10</span><span class="verse-text">altare holocausti et omnia vasa ejus,</span>
</div>
<hr>
<div class="verse">
  <span class="verse-num">11</span><span class="verse-text">labrum cum basi sua : omnia unctionis oleo consecrabis, ut sint Sancta sanctorum.</span>
</div>
<hr>
<div class="verse">
  <span class="verse-num">12</span><span class="verse-text">Applicabisque Aaron et filios ejus ad fores tabernaculi testimonii, et lotos aqua</span>
</div>
<hr>
<div class="verse">
  <span class="verse-num">13</span><span class="verse-text">indues sanctis vestibus, ut ministrent mihi, et unctio eorum in sacerdotium sempiternum proficiat.</span>
</div>
<hr>
<div class="verse">
  <span class="verse-num">14</span><span class="verse-text">Fecitque Moyses omnia quæ præceperat Dominus.</span>
</div>
<hr>
<div class="verse">
  <span class="verse-num">15</span><span class="verse-text">Igitur mense primo anni secundi, prima die mensis, collocatum est tabernaculum.</span>
</div>
<hr>
<div class="verse">
  <span class="verse-num">16</span><span class="verse-text">Erexitque Moyses illud, et posuit tabulas ac bases et vectes, statuitque columnas,</span>
</div>
<hr>
<div class="verse">
  <span class="verse-num">17</span><span class="verse-text">et expandit tectum super tabernaculum, imposito desuper operimento, sicut Dominus imperaverat.</span>
</div>
<hr>
<div class="verse">
  <span class="verse-num">18</span><span class="verse-text">Posuit et testimonium in arca, subditis infra vectibus, et oraculum desuper.</span>
</div>
<hr>
<div class="verse">
  <span class="verse-num">19</span><span class="verse-text">Cumque intulisset arcam in tabernaculum, appendit ante eam velum ut expleret Domini jussionem.</span>
</div>
<hr>
<div class="verse">
  <span class="verse-num">20</span><span class="verse-text">Posuit et mensam in tabernaculo testimonii ad plagam septentrionalem extra velum,</span>
</div>
<hr>
<div class="verse">
  <span class="verse-num">21</span><span class="verse-text">ordinatis coram propositionis panibus, sicut præceperat Dominus Moysi.</span>
</div>
<hr>
<div class="verse">
  <span class="verse-num">22</span><span class="verse-text">Posuit et candelabrum in tabernaculo testimonii e regione mensæ in parte australi,</span>
</div>
<hr>
<div class="verse">
  <span class="verse-num">23</span><span class="verse-text">locatis per ordinem lucernis, juxta præceptum Domini.</span>
</div>
<hr>
<div class="verse">
  <span class="verse-num">24</span><span class="verse-text">Posuit et altare aureum sub tecto testimonii contra velum,</span>
</div>
<hr>
<div class="verse">
  <span class="verse-num">25</span><span class="verse-text">et adolevit super eo incensum aromatum, sicut jusserat Dominus Moysi.</span>
</div>
<hr>
<div class="verse">
  <span class="verse-num">26</span><span class="verse-text">Posuit et tentorium in introitu tabernaculi testimonii,</span>
</div>
<hr>
<div class="verse">
  <span class="verse-num">27</span><span class="verse-text">et altare holocausti in vestibulo testimonii, offerens in eo holocaustum, et sacrificia, ut Dominus imperaverat.</span>
</div>
<hr>
<div class="verse">
  <span class="verse-num">28</span><span class="verse-text">Labrum quoque statuit inter tabernaculum testimonii et altare, implens illud aqua.</span>
</div>
<hr>
<div class="verse">
  <span class="verse-num">29</span><span class="verse-text">Laveruntque Moyses et Aaron ac filii ejus manus suas et pedes,</span>
</div>
<hr>
<div class="verse">
  <span class="verse-num">30</span><span class="verse-text">cum ingrederentur tectum fœderis, et accederent ad altare, sicut præceperat Dominus Moysi.</span>
</div>
<hr>
<div class="verse">
  <span class="verse-num">31</span><span class="verse-text">Erexit et atrium per gyrum tabernaculi et altaris, ducto in introitu ejus tentorio.   Postquam omnia perfecta sunt,</span>
</div>
<hr>
<div class="verse">
  <span class="verse-num">32</span><span class="verse-text">operuit nubes tabernaculum testimonii, et gloria Domini implevit illud.</span>
</div>
<hr>
<div class="verse">
  <span class="verse-num">33</span><span class="verse-text">Nec poterat Moyses ingredi tectum fœderis, nube operiente omnia, et majestate Domini coruscante, quia cuncta nubes operuerat.</span>
</div>
<hr>
<div class="verse">
  <span class="verse-num">34</span><span class="verse-text">Siquando nubes tabernaculum deserebat, proficiscebantur filii Israël per turmas suas :</span>
</div>
<hr>
<div class="verse">
  <span class="verse-num">35</span><span class="verse-text">si pendebat desuper, manebant in eodem loco.</span>
</div>
<hr>
<div class="verse">
  <span class="verse-num">36</span><span class="verse-text">Nubes quippe Domini incubabat per diem tabernaculo, et ignis in nocte, videntibus cunctis populis Israël per cunctas mansiones suas.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "exodus", chapter: 40 }
      };
    </script>
    <script src="../assets/app.js"></script>
  </body>
</html>
