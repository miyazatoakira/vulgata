<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Exodus 15</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Exodus 15</h1>
<div class="verse">
  <span class="verse-num">1</span><span class="verse-text">Tunc cecinit Moyses et filii Israël carmen hoc Domino, et dixerunt :   Cantemus Domino : gloriose enim magnificatus est,  equum et ascensorem dejecit in mare.</span>
</div>
<hr>
<div class="verse">
  <span class="verse-num">2</span><span class="verse-text">Fortitudo mea, et laus mea Dominus,  et factus est mihi in salutem :  iste Deus meus, et glorificabo eum :  Deus patris mei, et exaltabo eum.</span>
</div>
<hr>
<div class="verse">
  <span class="verse-num">3</span><span class="verse-text">Dominus quasi vir pugnator,  Omnipotens nomen ejus,</span>
</div>
<hr>
<div class="verse">
  <span class="verse-num">4</span><span class="verse-text">currus Pharaonis et exercitum ejus projecit in mare :  electi principes ejus submersi sunt in mari Rubro.</span>
</div>
<hr>
<div class="verse">
  <span class="verse-num">5</span><span class="verse-text">Abyssi operuerunt eos ;  descenderunt in profundum quasi lapis.</span>
</div>
<hr>
<div class="verse">
  <span class="verse-num">6</span><span class="verse-text">Dextera tua, Domine, magnificata est in fortitudine :  dextera tua, Domine, percussit inimicum.</span>
</div>
<hr>
<div class="verse">
  <span class="verse-num">7</span><span class="verse-text">Et in multitudine gloriæ tuæ deposuisti adversarios tuos :  misisti iram tuam, quæ devoravit eos sicut stipulam.</span>
</div>
<hr>
<div class="verse">
  <span class="verse-num">8</span><span class="verse-text">Et in spiritu furoris tui congregatæ sunt aquæ :  stetit unda fluens, congregata sunt abyssi in medio mari.</span>
</div>
<hr>
<div class="verse">
  <span class="verse-num">9</span><span class="verse-text">Dixit inimicus : Persequar et comprehendam,  dividam spolia, implebitur anima mea :  evaginabo gladium meum, interficiet eos manus mea.</span>
</div>
<hr>
<div class="verse">
  <span class="verse-num">10</span><span class="verse-text">Flavit spiritus tuus, et operuit eos mare :  submersi sunt quasi plumbum in aquis vehementibus.</span>
</div>
<hr>
<div class="verse">
  <span class="verse-num">11</span><span class="verse-text">Quis similis tui in fortibus, Domine ?  quis similis tui, magnificus in sanctitate,  terribilis atque laudabilis, faciens mirabilia ?</span>
</div>
<hr>
<div class="verse">
  <span class="verse-num">12</span><span class="verse-text">Extendisti manum tuam, et devoravit eos terra.</span>
</div>
<hr>
<div class="verse">
  <span class="verse-num">13</span><span class="verse-text">Dux fuisti in misericordia tua populo quem redemisti :  et portasti eum in fortitudine tua, ad habitaculum sanctum tuum.</span>
</div>
<hr>
<div class="verse">
  <span class="verse-num">14</span><span class="verse-text">Ascenderunt populi, et irati sunt :  dolores obtinuerunt habitatores Philisthiim.</span>
</div>
<hr>
<div class="verse">
  <span class="verse-num">15</span><span class="verse-text">Tunc conturbati sunt principes Edom,  robustos Moab obtinuit tremor :  obriguerunt omnes habitatores Chanaan.</span>
</div>
<hr>
<div class="verse">
  <span class="verse-num">16</span><span class="verse-text">Irruat super eos formido et pavor, in magnitudine brachii tui :  fiant immobiles quasi lapis,  donec pertranseat populus tuus, Domine,  donec pertranseat populus tuus iste, quem possedisti.</span>
</div>
<hr>
<div class="verse">
  <span class="verse-num">17</span><span class="verse-text">Introduces eos, et plantabis in monte hæreditatis tuæ,  firmissimo habitaculo tuo quod operatus es, Domine :  sanctuarium tuum, Domine, quod firmaverunt manus tuæ.</span>
</div>
<hr>
<div class="verse">
  <span class="verse-num">18</span><span class="verse-text">Dominus regnabit in æternum et ultra.</span>
</div>
<hr>
<div class="verse">
  <span class="verse-num">19</span><span class="verse-text">Ingressus est enim eques Pharao  cum curribus et equitibus ejus in mare :  et reduxit super eos Dominus  aquas maris :  filii autem Israël ambulaverunt per siccum in medio ejus.</span>
</div>
<hr>
<div class="verse">
  <span class="verse-num">20</span><span class="verse-text">Sumpsit ergo Maria prophetissa, soror Aaron, tympanum in manu sua : egressæque sunt omnes mulieres post eam cum tympanis et choris,</span>
</div>
<hr>
<div class="verse">
  <span class="verse-num">21</span><span class="verse-text">quibus præcinebat, dicens :  Cantemus Domino, gloriose enim magnificatus est :  equum et ascensorem ejus dejecit in mare.</span>
</div>
<hr>
<div class="verse">
  <span class="verse-num">22</span><span class="verse-text">Tulit autem Moyses Israël de mari Rubro, et egressi sunt in desertum Sur : ambulaveruntque tribus diebus per solitudinem, et non inveniebant aquam.</span>
</div>
<hr>
<div class="verse">
  <span class="verse-num">23</span><span class="verse-text">Et venerunt in Mara, nec poterant bibere aquas de Mara, eo quod essent amaræ : unde et congruum loco nomen imposuit, vocans illum Mara, id est, amaritudinem.</span>
</div>
<hr>
<div class="verse">
  <span class="verse-num">24</span><span class="verse-text">Et murmuravit populus contra Moysen, dicens : Quid bibemus ?</span>
</div>
<hr>
<div class="verse">
  <span class="verse-num">25</span><span class="verse-text">At ille clamavit ad Dominum, qui ostendit ei lignum : quod cum misisset in aquas, in dulcedinem versæ sunt : ibi constituit ei præcepta, atque judicia, et ibi tentavit eum,</span>
</div>
<hr>
<div class="verse">
  <span class="verse-num">26</span><span class="verse-text">dicens : Si audieris vocem Domini Dei tui, et quod rectum est coram eo feceris, et obedieris mandatis ejus, custodierisque omnia præcepta illius, cunctum languorem, quem posui in Ægypto, non inducam super te : ego enim Dominus sanator tuus.</span>
</div>
<hr>
<div class="verse">
  <span class="verse-num">27</span><span class="verse-text">Venerunt autem in Elim filii Israël, ubi erant duodecim fontes aquarum, et septuaginta palmæ : et castrametati sunt juxta aquas.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "exodus", chapter: 15 }
      };
    </script>
    <script src="../assets/app.js"></script>
  </body>
</html>
