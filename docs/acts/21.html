<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Actus Apostolorum 21</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60 shadow-sm" data-nav-root>
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight text-gray-900 hover:text-blue-700 transition-colors" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100 focus-visible:outline-none focus-visible:ring-2 focus-visible:ring-blue-500" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm bg-white text-gray-900 focus:outline-none focus:ring-2 focus:ring-blue-500"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded-md bg-blue-600 text-white hover:bg-blue-700 focus-visible:outline-none focus-visible:ring-2 focus-visible:ring-blue-500 disabled:opacity-50 disabled:cursor-not-allowed">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Actus Apostolorum 21</h1>
<div class="verse">
  <span class="verse-num">1</span><span class="verse-text">Cum autem factum esset ut navigaremus abstracti ab eis, recto cursu venimus Coum, et sequenti die Rhodum, et inde Pataram.</span>
</div>
<hr>
<div class="verse">
  <span class="verse-num">2</span><span class="verse-text">Et cum invenissemus navem transfretantem in Phœnicen, ascendentes navigavimus.</span>
</div>
<hr>
<div class="verse">
  <span class="verse-num">3</span><span class="verse-text">Cum apparuissemus autem Cypro, relinquentes eam ad sinistram, navigavimus in Syriam, et venimus Tyrum : ibi enim navis expositura erat onus.</span>
</div>
<hr>
<div class="verse">
  <span class="verse-num">4</span><span class="verse-text">Inventis autem discipulis, mansimus ibi diebus septem : qui Paulo dicebant per Spiritum ne ascenderet Jerosolymam.</span>
</div>
<hr>
<div class="verse">
  <span class="verse-num">5</span><span class="verse-text">Et expletis diebus, profecti ibamus, deducentibus nos omnibus cum uxoribus et filiis usque foras civitatem : et positis genibus in littore, oravimus.</span>
</div>
<hr>
<div class="verse">
  <span class="verse-num">6</span><span class="verse-text">Et cum valefecissemus invicem, ascendimus navem : illi autem redierunt in sua.</span>
</div>
<hr>
<div class="verse">
  <span class="verse-num">7</span><span class="verse-text">Nos vero navigatione expleta a Tyro descendimus Ptolemaidam : et salutatis fratribus, mansimus die una apud illos.</span>
</div>
<hr>
<div class="verse">
  <span class="verse-num">8</span><span class="verse-text">Alia autem die profecti, venimus Cæsaream. Et intrantes domum Philippi evangelistæ, qui erat unus de septem, mansimus apud eum.</span>
</div>
<hr>
<div class="verse">
  <span class="verse-num">9</span><span class="verse-text">Huic autem erant quatuor filiæ virgines prophetantes.</span>
</div>
<hr>
<div class="verse">
  <span class="verse-num">10</span><span class="verse-text">Et cum moraremur per dies aliquot, supervenit quidam a Judæa propheta, nomine Agabus.</span>
</div>
<hr>
<div class="verse">
  <span class="verse-num">11</span><span class="verse-text">Is cum venisset ad nos, tulit zonam Pauli : et alligans sibi pedes et manus, dixit : Hæc dicit Spiritus Sanctus : Virum, cujus est zona hæc, sic alligabunt in Jerusalem Judæi, et tradent in manus gentium.</span>
</div>
<hr>
<div class="verse">
  <span class="verse-num">12</span><span class="verse-text">Quod cum audissemus, rogabamus nos, et qui loci illius erant, ne ascenderet Jerosolymam.</span>
</div>
<hr>
<div class="verse">
  <span class="verse-num">13</span><span class="verse-text">Tunc respondit Paulus, et dixit : Quid facitis flentes, et affligentes cor meum ? Ego enim non solum alligari, sed et mori in Jerusalem paratus sum propter nomen Domini Jesu.</span>
</div>
<hr>
<div class="verse">
  <span class="verse-num">14</span><span class="verse-text">Et cum ei suadere non possemus, quievimus, dicentes : Domini voluntas fiat.</span>
</div>
<hr>
<div class="verse">
  <span class="verse-num">15</span><span class="verse-text">Post dies autem istos, præparati ascendebamus in Jerusalem.</span>
</div>
<hr>
<div class="verse">
  <span class="verse-num">16</span><span class="verse-text">Venerunt autem et ex discipulis a Cæsarea nobiscum, adducentes secum apud quem hospitaremur Mnasonem quemdam Cyprium, antiquum discipulum.</span>
</div>
<hr>
<div class="verse">
  <span class="verse-num">17</span><span class="verse-text">Et cum venissemus Jerosolymam, libenter exceperunt nos fratres.</span>
</div>
<hr>
<div class="verse">
  <span class="verse-num">18</span><span class="verse-text">Sequenti autem die introibat Paulus nobiscum ad Jacobum, omnesque collecti sunt seniores.</span>
</div>
<hr>
<div class="verse">
  <span class="verse-num">19</span><span class="verse-text">Quos cum salutasset, narrabat per singula quæ Deus fecisset in gentibus per ministerium ipsius.</span>
</div>
<hr>
<div class="verse">
  <span class="verse-num">20</span><span class="verse-text">At illi cum audissent, magnificabant Deum, dixeruntque ei : Vides, frater, quot millia sunt in Judæis qui crediderunt, et omnes æmulatores sunt legis.</span>
</div>
<hr>
<div class="verse">
  <span class="verse-num">21</span><span class="verse-text">Audierunt autem de te quia discessionem doceas a Moyse eorum qui per gentes sunt Judæorum, dicens non debere eos circumcidere filios suos, neque secundum consuetudinem ingredi.</span>
</div>
<hr>
<div class="verse">
  <span class="verse-num">22</span><span class="verse-text">Quid ergo est ? utique oportet convenire multitudinem : audient enim te supervenisse.</span>
</div>
<hr>
<div class="verse">
  <span class="verse-num">23</span><span class="verse-text">Hoc ergo fac quod tibi dicimus. Sunt nobis viri quatuor, votum habentes super se.</span>
</div>
<hr>
<div class="verse">
  <span class="verse-num">24</span><span class="verse-text">His assumptis, sanctifica te cum illis, et impende in illis ut radant capita : et scient omnes quia quæ de te audierunt, falsa sunt, sed ambulas et ipse custodiens legem.</span>
</div>
<hr>
<div class="verse">
  <span class="verse-num">25</span><span class="verse-text">De his autem qui crediderunt ex gentibus, nos scripsimus judicantes ut abstineant se ab idolis immolato, et sanguine, et suffocato, et fornicatione.</span>
</div>
<hr>
<div class="verse">
  <span class="verse-num">26</span><span class="verse-text">Tunc Paulus, assumptis viris, postera die purificatus cum illis intravit in templum, annuntians expletionem dierum purificationis, donec offerretur pro unoquoque eorum oblatio.</span>
</div>
<hr>
<div class="verse">
  <span class="verse-num">27</span><span class="verse-text">Dum autem septem dies consummarentur, hi qui de Asia erant Judæi, cum vidissent eum in templo, concitaverunt omnem populum, et injecerunt ei manus, clamantes :</span>
</div>
<hr>
<div class="verse">
  <span class="verse-num">28</span><span class="verse-text">Viri Israëlitæ, adjuvate : hic est homo qui adversus populum, et legem, et locum hunc, omnes ubique docens, insuper et gentiles induxit in templum, et violavit sanctum locum istum.</span>
</div>
<hr>
<div class="verse">
  <span class="verse-num">29</span><span class="verse-text">Viderant enim Trophimum Ephesium in civitate cum ipso, quem æstimaverunt quoniam in templum introduxisset Paulus.</span>
</div>
<hr>
<div class="verse">
  <span class="verse-num">30</span><span class="verse-text">Commotaque est civitas tota, et facta est concursio populi. Et apprehendentes Paulum, trahebant eum extra templum : et statim clausæ sunt januæ.</span>
</div>
<hr>
<div class="verse">
  <span class="verse-num">31</span><span class="verse-text">Quærentibus autem eum occidere, nuntiatum est tribuno cohortis quia tota confunditur Jerusalem.</span>
</div>
<hr>
<div class="verse">
  <span class="verse-num">32</span><span class="verse-text">Qui statim, assumptis militibus et centurionibus, decurrit ad illos. Qui cum vidissent tribunum et milites, cessaverunt percutere Paulum.</span>
</div>
<hr>
<div class="verse">
  <span class="verse-num">33</span><span class="verse-text">Tunc accedens tribunus apprehendit eum, et jussit eum alligari catenis duabus : et interrogabat quis esset, et quid fecisset.</span>
</div>
<hr>
<div class="verse">
  <span class="verse-num">34</span><span class="verse-text">Alii autem aliud clamabant in turba. Et cum non posset certum cognoscere præ tumultu, jussit duci eum in castra.</span>
</div>
<hr>
<div class="verse">
  <span class="verse-num">35</span><span class="verse-text">Et cum venisset ad gradus, contigit ut portaretur a militibus propter vim populi.</span>
</div>
<hr>
<div class="verse">
  <span class="verse-num">36</span><span class="verse-text">Sequebatur enim multitudo populi, clamans : Tolle eum.</span>
</div>
<hr>
<div class="verse">
  <span class="verse-num">37</span><span class="verse-text">Et cum cœpisset induci in castra Paulus, dicit tribuno : Si licet mihi loqui aliquid ad te ? Qui dixit : Græce nosti ?</span>
</div>
<hr>
<div class="verse">
  <span class="verse-num">38</span><span class="verse-text">nonne tu es Ægyptius, qui ante hos dies tumultum concitasti, et eduxisti in desertum quatuor millia virorum sicariorum ?</span>
</div>
<hr>
<div class="verse">
  <span class="verse-num">39</span><span class="verse-text">Et dixit ad eum Paulus : Ego homo sum quidem Judæus a Tarso Ciliciæ, non ignotæ civitatis municeps. Rogo autem te, permitte mihi loqui ad populum.</span>
</div>
<hr>
<div class="verse">
  <span class="verse-num">40</span><span class="verse-text">Et cum ille permisisset, Paulus stans in gradibus annuit manu ad plebem, et magno silentio facto, allocutus est lingua hebræa, dicens :</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "acts", chapter: 21 }
      };
    </script>
    <script src="../assets/app.js"></script>
  </body>
</html>
