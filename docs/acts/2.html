<!doctype html>
<html lang="pt-br">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>Vulgata — Actus Apostolorum 2</title>
    <meta name="description" content="Vulgata Latina — capítulo por página">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Crimson+Text:wght@400;600;700&display=swap" rel="stylesheet">
    <link rel="stylesheet" href="../assets/style.css">
  </head>
  <body>
    <nav class="sticky top-0 border-b bg-white/80 backdrop-blur supports-[backdrop-filter]:bg-white/60">
      <div class="max-w-screen-lg mx-auto px-3">
        <div class="h-14 flex items-center justify-between">
          <a class="font-semibold tracking-tight" href="../index.html">Vulgata</a>
          <button id="navbarToggle" class="lg:hidden inline-flex items-center justify-center p-2 rounded text-gray-700 hover:bg-gray-100" aria-controls="navbarMenu" aria-expanded="false" aria-label="Abrir menu">
            <svg class="w-6 h-6" fill="none" stroke="currentColor" viewBox="0 0 24 24" xmlns="http://www.w3.org/2000/svg"><path stroke-linecap="round" stroke-linejoin="round" stroke-width="2" d="M4 6h16M4 12h16M4 18h16"></path></svg>
          </button>
        </div>
        <div id="navbarMenu" class="hidden lg:flex lg:items-center lg:justify-end gap-2 py-2">
          <div class="flex flex-col lg:flex-row lg:items-center gap-2 w-full lg:w-auto">
            <div class="flex items-center gap-2 w-full lg:w-auto">
              <label for="bookSelect" class="mb-0 text-sm text-gray-600">Livro</label>
              <select id="bookSelect" class="w-full lg:w-auto min-w-[200px] border rounded px-2 py-1 text-sm"></select>
            </div>
            <div class="flex items-center gap-2 w-full lg:w-auto">
              <label for="chapterSelect" class="mb-0 text-sm text-gray-600">Capítulo</label>
              <select id="chapterSelect" class="w-full lg:w-auto min-w-[110px] border rounded px-2 py-1 text-sm"></select>
            </div>
            <span class="hidden lg:inline-block text-xs text-gray-700 border rounded px-2 py-0.5" id="chaptersCountBadge" title="Total de capítulos do livro"></span>
            <button id="goBtn" class="w-full lg:w-auto inline-flex items-center justify-center px-3 py-1.5 text-sm rounded bg-blue-600 text-white hover:bg-blue-700">Ir</button>
          </div>
        </div>
      </div>
    </nav>

    <main class="max-w-screen-lg mx-auto my-4 px-3">
      <div class="reading-container mx-auto">
      <h1 class="chapter-title h3 mb-4">Actus Apostolorum 2</h1>
<div class="verse">
  <span class="verse-num">1</span><span class="verse-text">Et cum complerentur dies Pentecostes, erant omnes pariter in eodem loco :</span>
</div>
<hr>
<div class="verse">
  <span class="verse-num">2</span><span class="verse-text">et factus est repente de cælo sonus, tamquam advenientis spiritus vehementis, et replevit totam domum ubi erant sedentes.</span>
</div>
<hr>
<div class="verse">
  <span class="verse-num">3</span><span class="verse-text">Et apparuerunt illis dispertitæ linguæ tamquam ignis, seditque supra singulos eorum :</span>
</div>
<hr>
<div class="verse">
  <span class="verse-num">4</span><span class="verse-text">et repleti sunt omnes Spiritu Sancto, et cœperunt loqui variis linguis, prout Spiritus Sanctus dabat eloqui illis.</span>
</div>
<hr>
<div class="verse">
  <span class="verse-num">5</span><span class="verse-text">Erant autem in Jerusalem habitantes Judæi, viri religiosi ex omni natione quæ sub cælo est.</span>
</div>
<hr>
<div class="verse">
  <span class="verse-num">6</span><span class="verse-text">Facta autem hac voce, convenit multitudo, et mente confusa est, quoniam audiebat unusquisque lingua sua illos loquentes.</span>
</div>
<hr>
<div class="verse">
  <span class="verse-num">7</span><span class="verse-text">Stupebant autem omnes, et mirabantur, dicentes : Nonne ecce omnes isti qui loquuntur, Galilæi sunt ?</span>
</div>
<hr>
<div class="verse">
  <span class="verse-num">8</span><span class="verse-text">et quomodo nos audivimus unusquisque linguam nostram in qua nati sumus ?</span>
</div>
<hr>
<div class="verse">
  <span class="verse-num">9</span><span class="verse-text">Parthi, et Medi, et Ælamitæ, et qui habitant Mespotamiam, Judæam, et Cappadociam, Pontum, et Asiam,</span>
</div>
<hr>
<div class="verse">
  <span class="verse-num">10</span><span class="verse-text">Phrygiam, et Pamphyliam, Ægyptum, et partes Libyæ quæ est circa Cyrenen : et advenæ Romani,</span>
</div>
<hr>
<div class="verse">
  <span class="verse-num">11</span><span class="verse-text">Judæi quoque, et Proselyti, Cretes, et Arabes : audivimus eos loquentes nostris linguis magnalia Dei.</span>
</div>
<hr>
<div class="verse">
  <span class="verse-num">12</span><span class="verse-text">Stupebant autem omnes, et mirabantur ad invicem, dicentes : Quidnam vult hoc esse ?</span>
</div>
<hr>
<div class="verse">
  <span class="verse-num">13</span><span class="verse-text">Alii autem irridentes dicebant : Quia musto pleni sunt isti.</span>
</div>
<hr>
<div class="verse">
  <span class="verse-num">14</span><span class="verse-text">Stans autem Petrus cum undecim, levavit vocem suam, et locutus est eis : Viri Judæi, et qui habitatis Jerusalem universi, hoc vobis notum sit, et auribus percipite verba mea.</span>
</div>
<hr>
<div class="verse">
  <span class="verse-num">15</span><span class="verse-text">Non enim, sicut vos æstimatis, hi ebrii sunt, cum sit hora diei tertia :</span>
</div>
<hr>
<div class="verse">
  <span class="verse-num">16</span><span class="verse-text">sed hoc est quod dictum est per prophetam Joël :</span>
</div>
<hr>
<div class="verse">
  <span class="verse-num">17</span><span class="verse-text">Et erit in novissimis diebus, dicit Dominus,  effundam de Spiritu meo super omnem carnem :  et prophetabunt filii vestri et filiæ vestræ,  et juvenes vestri visiones videbunt,  et seniores vestri somnia somniabunt.</span>
</div>
<hr>
<div class="verse">
  <span class="verse-num">18</span><span class="verse-text">Et quidem super servos meos, et super ancillas meas,  in diebus illis effundam de Spiritu meo,  et prophetabunt :</span>
</div>
<hr>
<div class="verse">
  <span class="verse-num">19</span><span class="verse-text">et dabo prodigia in cælo sursum,  et signa in terra deorsum, sanguinem, et ignem, et vaporem fumi :</span>
</div>
<hr>
<div class="verse">
  <span class="verse-num">20</span><span class="verse-text">sol convertetur in tenebras,  et luna in sanguinem,  antequam veniat dies Domini magnus et manifestus.</span>
</div>
<hr>
<div class="verse">
  <span class="verse-num">21</span><span class="verse-text">Et erit : omnis quicumque invocaverit nomen Domini, salvus erit.</span>
</div>
<hr>
<div class="verse">
  <span class="verse-num">22</span><span class="verse-text">Viri Israëlitæ, audite verba hæc : Jesum Nazarenum, virum approbatum a Deo in vobis, virtutibus, et prodigiis, et signis, quæ fecit Deus per illum in medio vestri, sicut et vos scitis :</span>
</div>
<hr>
<div class="verse">
  <span class="verse-num">23</span><span class="verse-text">hunc, definito consilio et præscientia Dei traditum, per manus iniquorum affligentes interemistis :</span>
</div>
<hr>
<div class="verse">
  <span class="verse-num">24</span><span class="verse-text">quem Deus suscitavit, solutis doloribus inferni, juxta quod impossibile erat teneri illum ab eo.</span>
</div>
<hr>
<div class="verse">
  <span class="verse-num">25</span><span class="verse-text">David enim dicit in eum :  Providebam Dominum in conspectu meo semper :  quoniam a dextris est mihi, ne commovear :</span>
</div>
<hr>
<div class="verse">
  <span class="verse-num">26</span><span class="verse-text">propter hoc lætatum est cor meum, et exsultavit lingua mea,  insuper et caro mea requiescet in spe :</span>
</div>
<hr>
<div class="verse">
  <span class="verse-num">27</span><span class="verse-text">quoniam non derelinques animam meam in inferno,  nec dabis sanctum tuum videre corruptionem.</span>
</div>
<hr>
<div class="verse">
  <span class="verse-num">28</span><span class="verse-text">Notas mihi fecisti vias vitæ :  et replebis me jucunditate cum facie tua.</span>
</div>
<hr>
<div class="verse">
  <span class="verse-num">29</span><span class="verse-text">Viri fratres, liceat audenter dicere ad vos de patriarcha David, quoniam defunctus est, et sepultus : et sepulchrum ejus est apud nos usque in hodiernum diem.</span>
</div>
<hr>
<div class="verse">
  <span class="verse-num">30</span><span class="verse-text">Propheta igitur cum esset, et sciret quia jurejurando jurasset illi Deus de fructu lumbi ejus sedere super sedem ejus :</span>
</div>
<hr>
<div class="verse">
  <span class="verse-num">31</span><span class="verse-text">providens locutus est de resurrectione Christi, quia neque derelictus est in inferno, neque caro ejus vidit corruptionem.</span>
</div>
<hr>
<div class="verse">
  <span class="verse-num">32</span><span class="verse-text">Hunc Jesum resuscitavit Deus, cujus omnes nos testes sumus.</span>
</div>
<hr>
<div class="verse">
  <span class="verse-num">33</span><span class="verse-text">Dextera igitur Dei exaltatus, et promissione Spiritus Sancti accepta a Patre, effudit hunc, quem vos videtis et auditis.</span>
</div>
<hr>
<div class="verse">
  <span class="verse-num">34</span><span class="verse-text">Non enim David ascendit in cælum : dixit autem ipse :  Dixit Dominus Domino meo :  Sede a dextris meis,</span>
</div>
<hr>
<div class="verse">
  <span class="verse-num">35</span><span class="verse-text">donec ponam inimicos tuos  scabellum pedum tuorum.</span>
</div>
<hr>
<div class="verse">
  <span class="verse-num">36</span><span class="verse-text">Certissime sciat ergo omnis domus Israël, quia et Dominum eum et Christum fecit Deus hunc Jesum, quem vos crucifixistis.</span>
</div>
<hr>
<div class="verse">
  <span class="verse-num">37</span><span class="verse-text">His autem auditis, compuncti sunt corde, et dixerunt ad Petrum et ad reliquos Apostolos : Quid faciemus, viri fratres ?</span>
</div>
<hr>
<div class="verse">
  <span class="verse-num">38</span><span class="verse-text">Petrus vero ad illos : Pœnitentiam, inquit, agite, et baptizetur unusquisque vestrum in nomine Jesu Christi in remissionem peccatorum vestrorum : et accipietis donum Spiritus Sancti.</span>
</div>
<hr>
<div class="verse">
  <span class="verse-num">39</span><span class="verse-text">Vobis enim est repromissio, et filiis vestris, et omnibus qui longe sunt, quoscumque advocaverit Dominus Deus noster.</span>
</div>
<hr>
<div class="verse">
  <span class="verse-num">40</span><span class="verse-text">Aliis etiam verbis plurimis testificatus est, et exhortabatur eos, dicens : Salvamini a generatione ista prava.</span>
</div>
<hr>
<div class="verse">
  <span class="verse-num">41</span><span class="verse-text">Qui ergo receperunt sermonem ejus, baptizati sunt : et appositæ sunt in die illa animæ circiter tria millia.</span>
</div>
<hr>
<div class="verse">
  <span class="verse-num">42</span><span class="verse-text">Erant autem perseverantes in doctrina Apostolorum, et communicatione fractionis panis, et orationibus.</span>
</div>
<hr>
<div class="verse">
  <span class="verse-num">43</span><span class="verse-text">Fiebat autem omni animæ timor : multa quoque prodigia et signa per Apostolos in Jerusalem fiebant, et metus erat magnus in universis.</span>
</div>
<hr>
<div class="verse">
  <span class="verse-num">44</span><span class="verse-text">Omnes etiam qui credebant, erant pariter, et habebant omnia communia.</span>
</div>
<hr>
<div class="verse">
  <span class="verse-num">45</span><span class="verse-text">Possessiones et substantias vendebant, et dividebant illa omnibus, prout cuique opus erat.</span>
</div>
<hr>
<div class="verse">
  <span class="verse-num">46</span><span class="verse-text">Quotidie quoque perdurantes unanimiter in templo, et frangentes circa domos panem, sumebant cibum cum exsultatione et simplicitate cordis,</span>
</div>
<hr>
<div class="verse">
  <span class="verse-num">47</span><span class="verse-text">collaudantes Deum et habentes gratiam ad omnem plebem. Dominus autem augebat qui salvi fierent quotidie in idipsum.</span>
</div>
<hr>
      </div>
    </main>

    <script>
      window.APP_CONFIG = {
        assetsBase: "../assets",
        rootBase: "../",
        current: { bookSlug: "acts", chapter: 2 }
      };
    </script>
    <script src="../assets/app.js"></script>
  </body>
</html>
